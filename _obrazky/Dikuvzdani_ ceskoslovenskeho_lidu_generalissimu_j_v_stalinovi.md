---
name:  Díkuvzdání Československého lidu generalissimu J.V. Stalinovi
autor: Jan Čumpelík, Alena Čermáková, Jaromír Schoř
galery: false
---



![Díkuvzdání Československého lidu generalissimu J.V. Stalinovi](/img/Díkuvzdání%20československého%20lidu%20generalissimu%20Stalinovi.jpg)

V roce 1950 byla zadána zakázka od Ministerstva zemědělství na obraz, který by
reprezentoval Československou republiku na připravované Zemědělské výstavě v Moskvě
v roce 1951. K realizaci byli oslovení malíři, Jan Bauch, Jan Čumpelík, Vojtěch Tittelbach
a Adolf Zábranský, vybráni na základě výsledků státní zakázky, kterou nakonec přijal Jan
Čumpelík.  O spolupráci požádal mladou absolventku Akademie výtvarných umění
Alenu Čermákovou a malíře Jaromíra Schoře, se kterým již dříve spolupracoval.

Obraz Díkuvzdání československého lidu generalissimu J.V. Stalinovi byl veřejně
představen na výstavě Československo-sovětského přátelství ve výtvarném umění, v rámci
měsíce Československo-sovětského přátelství a 35. výročí Velké říjnové socialistické 
revoluce, na Slovanském ostrově, pořádanou Ústředním svazem československých
výtvarných umělců.  Jedním z tematických okruhů byl „výraz lásky a
vděčnosti k velikému Sovětskému svazu, k jeho hrdinnému lidu a ke generalissimu
Stalinovi.“ Výstavu zahajoval tajemník Ústředního výboru KSČ a místopředseda Svazu
československo–sovětského přátelství Václav David. Literární noviny otiskly přepsaný
úvodní projev popisující obraz trojice autorů jako „nezapomenutelný, před nímž bude stát
hluboce dojat, vzrušen a šťasten každý náš člověk, hovořící o tom, čím je nám tento génius
lidstva.“


Od skončení výstavy Československo-sovětského přátelství ve výtvarném umění v Praze je dílo
Díkuvzdání československého lidu generalissimu J.V. Stalinovi dodnes nezvěstné.



Převzato z práce -- 
[Markéta Peringerová: ALENA ČERMÁKOVÁ, MALBA 50. LET](https://is.muni.cz/th/243920/ff_m/Alena_Cermakova__malba_50._let_412ql.pdf)