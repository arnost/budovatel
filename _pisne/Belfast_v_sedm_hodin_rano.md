---
title: Belfast v sedm hodin ráno
music: P. Hannig
text: J. Krůta
youtube: aVCvaOCJ01w
---

Silnice jsou posypané sklem jak cukrovím, pod botou chroupou,  
v rozvalinách vítr vane oknem zavřeným, domy se houpou.  
A to je Belfast v sedm hodin ráno.  

Muži chodí do továren v hloučcích sevřených, na slovo skoupí,  
ruce vzhůru, oči k nebi stokrát zdvihají, kam jenom vstoupí.  
A to je Belfast v sedm hodin ráno.  

Mámy jedou nakupovat dřív než skonči trh,  
mimo rajón kde jsou známy čeká na ně smrt.  
A to je Belfast v sedm hodin ráno.  

Děti běží do škol ghetta slepé vlčí tmou, výstřelů táty,  
strach a křeč jsou z jejich světa a život je hrou s tisíci zvraty.  
A to je Belfast v sedm hodin ráno.  

A to je Belfast v sedm hodin ráno.
