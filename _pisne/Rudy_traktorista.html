---
title: Rudý traktorista
music: E. F. Burian
text: E. F. Burian
---

<p>
1. sloka<br>
Ráno do polí<br> 
cesta pod koly<br>
běží až to práší <br>
přes hory doly.

<p>

Naše mašina, <br>
pane, ta to zná,<br>
ta polyká lány<br>
jak žádná jiná. 

<p>

Zpívají skřivani <br>
a  traktor tím rychlej  uhání <br>
a ranní sluníčko z oblaků<br>
se diví tomu zázraku.

<p>

2. sloka<br>
Práce začíná<br>
horká mašina<br>
brázdami se řítí<br>
jako lavina.

<p>

Jeden hektar sem,<br>
druhý hektar tam,<br>
dejte nám jich tisíc,<br>
já se nelekám.

<p>

Čepici do čela,
se zpěvem plyn přidám zvesela<br>
a traktor jak panna poskočí<br>
hej, z cesty, teď se útočí.

<p>
3. sloka<br>
Navečer domů<br>
jako sta hromů<br>
traktorečku jedem<br>
hádej ke komu.

<p>

Jaképak řeči,<br>
traktor zabručí<br>
zdaleka nám mává <br>
děvče nejhezčí

<p>

Tam u vrátek<br>
vystrojená jako ve svátek,<br>
za ňadra dala si kytičku<br>
a z dálky špulí hubičku



