---
title: Traktoristka
youtube: B1HDKPdaH8s
---

Po směně, když k tobě jedu  
trolejbusem z Bohdanče,  
unaven být nedovedu,  
je mi jako do tance!  
Kolem ruch a budování,  
slunce nade mnou,  
a tak po skončené práci  
jedu za tebou…!
  
Ve svých tvrdých dlaních  
vyměním soustruh za ručku tvou.  
Traktoristko vzorná,  
píseň moje letí k tobě tmou.
  
Do ouška ti šeptám,    
když tě večer líbám,    
lány tebou zorané,    
že ve snu vždycky líbám!  

Pro splněné normy  
jsi mi dražší den ode dne víc!    
Tys má traktoristka,    
údernice z Pardubic!
  
Čeká na nás, moje milá,  
večer tichý, plný krás.  
Já tobě o soustruhu,  
ty mně o údržbě zas  
šeptat budeš sladká slova,  
potom budeš mou   
a pak spolu zas a znova  
půjdem noční tmou…!

Ve svých tvrdých dlaních  
vyměním soustruh za ručku tvou,  
traktoristko vzorná,  
píseň moje letí k tobě tmou.  
Do ouška ti šeptám,  
když tě večer vídám,  
lány tebou zorané,  
že ve snu vždycky líbám!  

Pro pracovní výkon      
jsi mi dražší den ode dne víc!  
Tys má traktoristka,   
údernice z Pardubic!

nalezeno [zde](http://moucha.bublaba.com/index.php?text=31-traktoristka)