---
title: Vězeňská
youtube: dPlEkvjaQ8
---



Zapějme si píseň bratři  
jako volným mužům patří,  
třeba v žaláři byli spoutaní!  
|: V mužné písni, v mužném slově  
nemá žalář vadit tobě  
i kdyby tě trápili. :|

Hola hoši na palubu  
třeba pluli jsme v záhubu  
prapor náš neutone, nikdy ne!  
|: I kdybychom padli všici  
vstanou noví bojovníci,  
prapor rudý zavlaje. :|


Zavlaje nám nad hlavami  
jako rudá záře ranní,  
zvěstujíc nám nový den, pomsty den!  
|: Pročež, bratři, nemeškejme,  
za svobodu život dejme,  
tak lid blaha dojde jen. :|

Autor textu je neznámý (některé prameny uvádějí novináře [Norberta Zoulu](https://cs.wikipedia.org/wiki/Norbert_Zoula))

Ve svém blogu upozornil Jiří Buzický, že  hudba  k této vlastenecké písni, kterou si zpívali  vlastenci na přelomu 19. a 20. století, byla převzata z vojenského pochodu hrdinného Evžena Savojského, známého jako prínc Eugen.

[Zde](http://www.youtube.com/watch?v=n-MUH16Min0) je oslavná píseň  na prince Eugena

[Zde](https://www.youtube.com/watch?v=aYWBnTqoYvU) je pochod

Uvádí se, že píseň zkomponoval Andreas Leonhardt, další verzi upravil v roce 1865  Josef Strauss (op.186)

zdroj [Sv. Sidonie](https://drobnostisv-sidonie.webnode.cz/news/budovatelske-pisne-meho-mladi/)


