---
title: 1. máj 1954  
autor: Miroslav Macháček
vydal: Za socialistickou Prahu, 1954
---

S odchodem noci mizí duben.  
Prapory vzhůru!    
Májovou Prahu vzbouzí buben,  
procitlý vítr mraky škube  
a slunce vlévá do ulic  
radostných barev víc a víc.   
Prapory vzhůru!

Nad oheň pionýrských šátků,   
prapory vzhůru!     
Dnes je den dělnického svátku,  
průvody z ulic vyjdou v krátku   
a na Václavském náměstí    
dlaň sevřou v pozdrav do pěsti.

Pozdraví svoje velitele.  
Prapory vzhůru!   
Až k slunci zvednout, zvednout směle!   
Za rodnou stranu, jež jde v čele,   
pro slávu májů příštích let   
jdou zemi svoji přestavět.   
Prapory vzhůru!

Jdu s nimi všemi stejným krokem   
Prapory vzhůru!    
Veliká síla prudkým tokem     
valí se, větší každým rokem.  
Jsme velká síla mírová,   
nás Gottwald, Stalin vykoval.

Kypí v nás jejich vůle živá.  
Prapory vzhůru!   
Jdem slavně, život štěstím zpívá.  
Od pražských ulic k horským nivám  
den žhavě mocnou láskou žhne.   
Proto teď májů vítězné    
prapory vzhůru!

