---
title: 7. listopad
autor: Leona Zembinská
vydal: Přerovský železničář, závodní časopis zaměstnanců ČSD v Přerovském železničním uzlu, 1960
---



Ve větvích vítr se honí    
podzim k nám přišel    
jako vloni,     
na zem zas k lístkům nový lístek pad!   
Léto již s vlaštovkou odlétlo   
a zase přišel listopad.

Spadnutý lístek lístkům vypráví,  
o velkém bezpráví,   
na němž si stavěl car - pop, hrad.  
Leč mužík pochopil učení Lenina,   
nad Rusí slunce zasvítlo,   
nová se doba začíná.

Krví se země skropila,   
by vyrostl z ní svěží květ,   
květ lidu sbratření,   
již vytváří nám, lepší nový svět.

Rok za rokem se řadí k sobě,  
vítr vzal s sebou zašlý čas,  
a přece u datumu z listopadu,   
spočine moje oko zas a zas.

Jak zkrásněla jsi Rusi širá,   
za řádku dlouhých těch let,   
byť válka nová Tebou přeletěla,   
svobodna dýcháš, život nový tvoříš,   
v neznámý kosmos chceš se rozletět.

Na to vše myslím,  
na prostý ten Tvůj lid,  
že vždy chce v míru pracovat,   
hodnoty tvořit - žít!

Na to vše myslím v památný tento den,   
přeji Ti, Rusi širá,  
úspěchy, mír - splněný Lenina sen!

