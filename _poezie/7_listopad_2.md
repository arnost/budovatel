---
title: (Čáň) - 7. listopad
autor: neznámý
vydal: Růst olomouckých polygrafů, 1951
---

Ten výstřel tenkrát z děla lodi    
to nebyl jenom povel v boj,   
již žádný podzim neurodí    
se tolik rudých květů vrostlých do svobody   
a tolik rukou sahajících pro náboj.

Ten výstřel tenkrát rozžal nová světla    
a srdce lidská vznítil plamenem,    
myšlenka v čin tak rychle nevykvetla     
by z prachu k lepším zítřkům vzlétla,  
stavěla z kvádrů, co bylo dřív snem! 

Ten hlas a prst tak do daleka    
a pohled k zítřkům letící,      
on věděl, kolik bojů lidstvo ještě čeká,   
než staré všechno splaví mocná řeka    
a dělník plod svůj přijme na lžíci.

Blesk zašlehl se hřměním do dějin,  
čas zbortil zlo a hrdé paláce,    
žena nebude otroky bráti v klín    
v svých dětech, a hladu stín     
muž přetaví v pažích ztuhlých od práce.

On zavelel a probuzený svět    
v milionech lidí dal se k pochodu,   
nám budou věky příští závidět,   
až celou pevninou nám vzkvete rudý květ,   
až na praporech Lenina svou lidstvo najde svobodu!


_Uh. Hradiště 29. 10. 1951_
