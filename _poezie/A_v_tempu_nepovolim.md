---
title: A v tempu nepovolím
autor:  Děmjan Bědnyj
vydal: Lidová kultura: list pracujícího lidu, 1946
---

Zazpívám - všichni znát ho musí, každý ať to ví!   
Mocněji uhodím na uzlovaté na struny!    
Zazpívám o komsomolci Fedosějevu, traktoristovi    
ze Zernosovchozu, Volžské komuny!   
To on, největší tempo práce chtěje mít,    
údernické, tvrdé práce, při níž tuhne sval.  
v chodu chtěl na traktoru unikání zastavit   
a komsomolskou čapkou díru ucpával.    
Se sedla shozen byv nenadálou ranou   
- na svahu traktor se příliš nahnul stranou -   
od volantu Fedosějev vráz    
dopadl přímo na housenkový pás!     
A tu - strašné! Hrůza pohledět -   
housenka táhne ho pod traktor vpřed.   
Chvíle a konec! Obětí náhody byl by traktorista.   
Smrt byla jistá!    
Elektrický proud stroji strašnou sílu dává.    
Však jinoch sebou trhl, odřel si bok do krvava,   
hruď si poranil i ruce, napjal se tělem vším   
a pohybem smělým, zoufalým,     
když k elektrickému drátku až dosahal -    
trhl! A zpřetrhal!    
Traktor stál!     
Fedosějev, právě div ne usmrcený,   
odraný a celý zkrvácený,   
spojiv dráty hned:   
- Cože, krev? To není nic!    
Zas rychle na stroj za volant si sed'    
a jezdil po úvozech, náspech oranic,   
na celé kolo křiče hlasem vyzývavým:  
- A v tempu nepovolím!    
Nepovolím!     
Zpívám - teď všichni znát ho musí, každý ať to ví!   
Mocněji uhodím na uzlovaté na struny!     
Zpívám já o komsomolci Fedosějevu, traktoristovi   
ze zernosovchozu Volžské komuny!     
To hrdina je! Což však dnes je hrdinou jen on?   
Takových v zemi Sovětů je nejeden milion!

*přeložil Milan Jungmann*