---
title: Alkohol a absence
autor:  Antonín Borkovec
vydal: časopis  Havíř Rosicka  1956
---

Od šachty k silnici   
dřevěné schody,   
s výplatou horníci   
jdou do hospody.

Kořalka na pultě,  
pivo se pění,   
opilý na kutě  
k práci chuť není.

Známý problém přece  
každého dolu:   
kořalka, absence,  
souvisí spolu!

Hospody v Zastávce   
jistě plní plán   
a co mají více    
to zas chybí nám.

Ve Zbýšově, v Oslavanech   
není prohibice,   
není to tam tedy jiné,   
jako na Zastávce!

Koho se to netýká   
považuj to za vtip -   
ostatní jak v zrcátku   
vidí tu svůj typ.