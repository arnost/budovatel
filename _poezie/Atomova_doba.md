---
title: Atomová doba
autor: V. A. Rur
vydal: Věrná stráž, týdeník Svazu Čechů z Volyně, 1948
---

Dejte jenom atomy,  
do rukou zlým dětem;   
oni nám pak ukáží,  
jak zahýbat světem.

Navrtají zeměkouli - -   
voda nám z ní uteče,   
slunko jasné rozpálí ji,  
každý z nás se upeče.

Zůstanou jen mastné fleky,  
na zemi, kde žil kdys lid,  
nemocní a nemluvňata,  
budou snad víc štěstí mít.

Přihlížejme nečinně - -    
kdo atomy tvoří,   
učme se zas němčině,   
s jinou řečí každý shoří.

Udělejme konferenci,   
sem tam dlouhou schůzi,    
jsme přec všichni v jednom hrnci,  
dočkejme se hrůzy.

Diskuse a hádky své,  
veďme dále prudce;   
velkým lidem stane se,    
kdo to umí krutce.

Strach a hrůzu nahání nám    
atomová společnost;   
na světě k těm vynálezům,  
pěstujme jen netečnost.