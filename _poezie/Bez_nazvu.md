---
title: Bez názvu
autor: Leona Zembinská
vydal: Přerovský železničář, závodní časopis zaměstnanců ČSD v Přerovském železničním uzlu, 1963
---

Jsem jednou z vás,    
maličké kolečko    
na velkém stroji,   
dívám se do zítřků,   
jež v blízku stojí,   
chci svoje síly dát,   
nemám jich mnoho,   
chtěla bych burcovat,  
dočkat se toho,  
že konečně pochopíme,  
kde pravé naše místo,  
nehledě na zisky  
a v srdci čisto.   
Neznejme obtíží,  
třeba dát síly celé,   
nuž tedy kupředu  
za cíle smělé.
