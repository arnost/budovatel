---
title: Bez názvu
autor: Ján Kostra
vydal: Architektonická bilance KPÚ, 1973
---

Zamával křídlem jako orel - král  
a povznesl se nad pach člověčiny.  
Duch střásl pouta a prach zemské hlíny   
a v čirém éteru s věčností obcoval.

Nad žulu smutku, zraňujících skal,  
tak rád bych vzletěl, ale čas je jiný.  
Z hliníku máme křídla, však ten žal,  
svět výšin dobře známe - nehostinný.

A drahá nám je zem, ta tvárná hlína,   
i vůně dětí, chleba, parfém žen,  
družnost a víno, čisté lidské klíma,

úporná práce, tvorba, projekt - sen.   
Jak starý baraba, jak minér básník dnes   
surovou zemí rube cestu cest
