---
title: Co odpovíš?
autor:  J.H.
vydal: Olomoucká jiskra, časopis zaměstnanců železničního uzlu v Olomouci, 1959
---

Co odpovíš, až se tě jednou zeptá tvoje dítě,  
když bude hladit tvoje ruce:   
"Tatínku, cos dělal tehdy,  
když byla ta květnová revoluce?    
Že jsi bojoval o naše štěstí,   
vždyť máš tak velké a silné pěsti!"

Co odpovíš, to opravdu nevím,    
až poprosí tě synek hlasem svým:   
"Vypravuj, tati, jak dělníci šli do ulice,   
víš o tom únoru,     
moře dělníků šlo tehdy a s nimi šly dělnice    
zúčtovat s tou chátrou prodejnou a zrádnou,   
že jsi byl připraven dát jim ránu pádnou...

Co odpovíš své malé dceři?   
Víš, že tobě, tatínkovi, věří,   
až na klíně ji houpat budeš,   
a zeptá se tě třeba:   
"Tatínku, jak přičinil ses prosím,  
že máme dost chleba,  
že máme práci a žijeme v míru,   
že jsi též přiložil svoji ruku k dílu!"

Co odpovíš až tvůj spoluzaměstnanec se tě bude ptáti:  
"Cos dělal, když dusili nás okupanti,     
cos dělal, když se psal rok čtyřicátý pátý,  
cos dělal v únoru, co děláš dnes, kdy bojujeme,  
abychom v tomto boji zvítězili   
a mír všem na světě zajistili?

Neodpovíš! Myslíš jen na sebe   
a na to svoje já. Nikdy nepohnul   
jsi prstem, pro blahobyt lidí,   
vždy jsi bral jen pro sebe.   
Ty se ani nestydíš, druzí se   
však stydí za tebe.

Že jsi zrádce a zbabělec,  
nese se zbytečně světem,   
tím neprospěješ národu,   
ani svým malým dětem.

Dost je ještě mezi námi   
zrádců, sabotérů, příživníků,   
chytráků i hlubců, kteří jsou nám na obtíž jak včelkám hodně trubců.

Tito všichni z plné mísy   
s námi jedí i když ji neplnili,  
a jejich práce je jen taková, aby nám uškodili.

Jsi-li ty snad mezi    
těmi, co dnes stranou stojí,   
je ještě čas, abys našel místo   
v dnešním boji.
