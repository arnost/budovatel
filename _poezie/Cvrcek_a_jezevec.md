---
title: Cvrček a jezevec
autor: Anežka Gorlová
vydal: Mladá vesnice, čtrnáctideník ČSM, 1954
---

Ten starý jezevec   
zalez' si do díry.  
Co se mu nestalo?   
Přespal zimy čtyři.

O čas ni o dění,  
to jemu neběží;    
on se jen zahrabal    
do díry pod mezí!

Přes jezevčí čichy   
mraveneček leze.   
Sděluje každému:  
rozorají meze!

S jezevcem to trhlo.  
Není mu po chuti:  
Do toho se musí   
řádně zasáhnouti.

Vylez' sobě z díry,   
za hroudu se kryje,   
a pláče a zuří      
a zlé sliny plije.

Cvrčka chtěl zadávit    
(i když ho Bůh stvořil),   
že i on písničku     
o těch mezích složil.

"Ty, čvrčku, škrobáku,  
ztichni, běda tobě,   
mezí nět? Kde chudí   
odpočinou sobě?

A cvrček si dále    
na housličky hude,  
"Jezevče, neprskej,   
už nemáme chudé!"

Jezevec nad ptáčky   
velké slzy roní:     
"Vzali vám, ach, vzali   
keře, hlohy, trní!"

Však jezevčí čichy   
začichaly manu.     
Pech - to je zpěv ptačí!   
Odkud? Z větrolamu!

Jezevče, kmotříčku,   
stáhni svoji slinu,   
pojď s námi nebo spi    
svoji věčnou zimu!

O pozoruhodné osobnosti Anežky Gorlové více zde:
[Zákruty života Anežky Gorlové](https://www.kulturni-noviny.cz/nezavisle-vydavatelske-a-medialni-druzstvo/archiv/online/2015/12-2015/550d9bdf7be69)