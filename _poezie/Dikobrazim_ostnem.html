---
title: Dikobrazím ostnem
autor: Karel Bradáč
---

<p>
Vybrali a okomentovali zíval a taťouch.

<p>


Kniha Karla Bradáče Dikobrazím ostnem (s podtitulem Satirické verše)
vyšla v r.1954 a jest plná pozitivní kritiky nešvarů lidských, plná
podobenství (kvůlivá čtenářům) velice průhledných, plná ideové
pevnosti a víry a... 


<b>Balada o velkých a malých krysách</b>

<p>

Podobné celkem mají rysy<br>
jak velké, tak i malé krysy.

<p>

Malé, ty škodí menší měrou,<br>
tolik nám toho nesežerou,

<p>

Leč i když velké krysy visí,<br>
zbyly tu ještě malé krysy.

<p>

Jsou malé krysy v našem kraji<br>
a všelijak se převlékají,

<p>

Některá krysa nezakvíká,<br>
vydá vám zpěv i nad slavíka.

<p>

Maska, toť její silná stránka.<br>
Převleče se i za beránka.

<p>

Ač různé masky krysy mají,<br>
přece jen něco neutají.

<p>

Krysa se skrývá v chladném krytu,<br>
je chladná, beze všeho citu.

<p>

Ne srdcem, jenom mozkem vidí<br>
a lidi hrozně nenávidí.

<p>

Nepiští stejně krysy všecky:<br>
ta nadutě, ta pokrytecky.

<p>

V podstatě každá z nich je dravá,<br>
ať nadutá či podlézavá.

<p>

Vryjte si v paměť jejich rysy!<br>
Z malých být mohou velké krysy!

<p>


<b>Dojmy při pohledu na červencovou louku</b>

<p>

Paprsky slunce zlacená<br>
jen hýří barvami.<br>
Má duše je jak zmámená,<br>
co dojmu dala mi!

<p>

Ach, louka neposečená!<br>
Já, nepokojem jat,<br>
táži se, co to znamená,<br>
co budou krávy žrát?

<p>

<i>(Povinnost až za myšlení)</i>

<p>


copak Karel Bradáč, ten když se do toho pustí, na rým a metrum nehledí:

<p>


<b>Poema o lidech "útlocitných"</b>

<p>
Jsou lide "útlocitní" s nervy jako vlásky,<br>
jichž hlouček vídáváš, an důvěrně si šepce.<br>
Ti srdce rozdali by ze samé snad lásky,<br>
jen pomoc však ať od nich nikdo nechce.

<p>
Ti lidé dříve nebývali tací<br>
a žili si netečně, v blahobytu.<br>
Když jiní hladověli, hledajíce práci,<br>
to nebudilo ohlas jejich citu.

<p>
"Útlocit" jejich je až pokvětnový.<br>
Teď často roní slzy krokodýlí.<br>
Nešetří soucitem, nešetří ani slovy:<br>
"Ti ubožáci, proč je znárodnili?"

<p>
Jak hrachy na zem kanou jejich slzy,<br>
když ve vzpomínkách v minulost se vrací:<br>
"Co udělali, že dnes jako druzí<br>
živit se mají svojí vlastní prací?!"

<p>



<b>Vývoj ,,národního socialisty``</b>

<p>

<i>Věnováno nejen Petru Zenklovi,
ale i ostatním jeho ideologickým spřízněncům</i>

<p>

Tenkráte v dobách první republiky,<br>
si bratr Petr bušil v hrudní koš:<br>
,,Chcem český socialismus, nikoliv bolševiky!<br>
Copak jsou národní? Nu lide český, což?``

<p>

Do bahna zapadne ten, kdo se brouzdá v kalu.<br>
,,Vlastenec lidový`` bez masky teď tu je.<br>
Pro zájmy <i>wallstreetského</i> kapitálu<br>
dnes české lidi na smrt verbuje.

<p>

<img src="/img/bradac.jpg" width="549" height="330">

