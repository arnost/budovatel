---
title: Díky vám...
autor: František Vymazal
vydal: Rozběh, závodní časopis zaměstnanců n. p. Ingstav Brno, nositele Řádu práce, 1954
---

Vám, kteří svou poctivou prací,  
vám, kteří svého oboru jste mistři i žáci,  
vám, kteří celý rok jste se snažili,   
abychom pětiletý náš plán splnili,   
vám, kopáči, kteří jste jámy,  
rýhy a studně vykopali,    
vám dělníkům, kteří štětové stěny    
ve dne i v noci beranili    
vám tesařům, již těžkou práci měli,  
aby vždy včas objekty obednili,   
by mohli za nimi železáři zas    
armaturu do bednění uložit včas,  
vám, kteří jste beton vyrobili    
a hlavně těm, kteří jej do bednění uložili,   
i zedníkům, kteří bez výtky      
nahodili na beton dobré omítky,  
vám, kteří stroje v chodu udržovali    
a poruchy na nich rychle opravovali,  
i vám, kteří o proud se starali   
a v době vypnutí agregát hlídali,  
vám, kteří plány ve skutky měnili   
a objekty podle nich v terénu tyčili,   
vám všem, kteří překážky odstraňovali  
a mnohými těžkostmi odradit se nedali,  
vám, kteří o naše žaludky se starali   
i vám, již o čistotu světnic dbali,   
vám všem steré díky patří,      
vám všem, soudruzi - bratři.


