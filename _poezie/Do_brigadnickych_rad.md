---
title: Do brigádnických řad! 
autor: Josef Minařík
vydal: Montážník - závodní noviny Prvních brněnských strojíren, závodů Klementa Gottwalda, n. p., 1961
---

     montér, člen BSP

Byl jsem také mezi nimi, soudruzi,  
já kladu si to za velikou čest;   
byl jsem mezi těmi,   
co nehledají cesty jenom schůdné;    
vždyť překážky často překonat třeba    
každému z nás!   
Ať toto heslem jest!   
Já viděl v tvářích jejich radost   
z výsledků jejich snažení,   
v očích zračila se nová síla -   
nové nadšení.  
Byli jsme tam samí obyčejní lidé,   
mezi námi nikdo s cizopasným břichem,   
nikdo z nás tam neměl dvojí bradu,   
ani neztápěli jsme se v dýmu drahých doutníků.  
My nekuli jsme na své druhy zradu,   
ta doba dávno minula;    
té nemusíš se dnes už bát.   
A proto soudruzi vy všichni    
co ještě stranou stojíte,  
vkliňte se směle    
do brigádnických řad!

