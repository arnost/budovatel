---
title: Do nového roku
autor: František Vymazal
vydal: Rozběh, závodní časopis zaměstnanců n. p. Ingstav Brno, nositele Řádu práce, 1954
---

A do nového roku slibme si,   
že nebude druh druhu vlkem si,    
že budeme všichni vzorně pracovat   
a našim dětem štěstí budovat.

Slibme si všichni navzájem,    
že odstraníme ze srdcí nezájem    
o naši práci - o náš plán,   
by splnění jeho bylo cílem nám.

Slibme si, že špatnou docházku   
odstraníme jak zbytečnou otázku,   
že dodržovat budem dobu pracovní   
a zásadu, pracovních že šest je dní.

Slibme si, že všude bude pořádek,   
že nebudeme používat nadávek,   
že budem šetřit stroje, nářadí,   
že odstraníme každé bezpráví.

Přejme si, by nebylo osob těch,  
jež brzdily by stavby běh,   
ať stavba celá vzorná je,   
ať každý s láskou pracuje.

A proto všichni s novým rokem   
vykročme hrdě s pevným krokem,   
neb chceme pilnou prací svou   
bránit mír - i zemi svou!

    Věnováno zaměstnancům stavby Ústřední kanalisační čistírny v Brně Modřicích

