---
title: Druhé pětiletce
autor: S. Beran
vydal: Náš boj, závodní časopis zaměstnanců nár. pod. Strojosvit 01 v Krnově, 1955
---

Jde Nový rok a pod cvilínskou věží   
prožil své svátky náš krnovský kraj.  
Jde Nový rok a na továrny sněží.  
Však země kvete jako První máj.  
Náš domove, ty svátky po desáté     
přelétly krovy našich přístřeší.  
Jak v krásné knize slova vyhledáte    
a vybéřete dnes ta nejtěžší.  
Až pětiletka levou vykročí,   
až budou ráno městem hudby znít,  
chcem zítřkům hledět pevně do očí  
ať písní práce zvučí Strojosvit.  
Ať rozezpívá soustruhy a frézky   
a vaše ruka, kterou tvrdou máte,   
- den ku dni spojen v práci vrchovaté -  
do plánu vkreslí slavné arabesky.   
Náš domove, ty svátky po desáté  
přelétly krovy našich přístřeší   
a dneska - dnes slavně přísaháte.  
Dělnické slovo - slovo nejtěžší.