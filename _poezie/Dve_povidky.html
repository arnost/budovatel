---
title: Dvě povídky
autor: Marie Pujmanová
vydal: Nový život, 1952
---



            II<br>
            Co to duní, co to duní?<br>
            Vzduchem hučí bombarďák,<br>
            nad horami, mořem, tůní<br>
            žene se jak starý drak,

	    <p>

            puká zlobou, hází pumy,<br>
            dračí vejce s cholerou.<br>
            Americký vědec umí<br>
            hubit zemi, o niž se rvou.<br>
            ...

	    <p>

            Co mu dítě, co mu matka?<br>
            Z bombarďáku agresor<br>
            na malinká Korejčátka<br>
            hází tyf a hází mor.

	    <p>

            Co mu matka, co mu dítě,<br>
            co mu člověk bezbranný.<br>
            Že se velcí nestydíte<br>
            jít na malé Číňany.

	    <p>

            Velcí muži v stejnokroji<br>
            v plné zbroji, v plné zbroji,<br>
            ať se vlastních dětí bojí,<br>
            děti se jak včely roji.

	    <p>

            Děti na všech hřištích světa,<br>
            z Mongolie, z Anglie,<br>
            Rorja, Ali, Daisy, Květa,<br>
            dívčinky jak lilie,

	    <p>

            růžové jak čičorečka<br>
            s kominíčky z Afriky,<br>
            žabky mrňavé jak tečka,<br>
            hoši jako mečíky,

	    <p>

            děti ve všech barvách růží<br>
            proti vraždícímu muži.<br>
            Každý domov, každá škola<br>
            vědcům do svědomí volá:

	    <p>

            Svět je krásný! Chceme žít<br>
            a ne v hrob se uložit.<br>
            Každé dítě bratr je --<br>
            Korejčátka nedáme.<br>

                                                                                              
