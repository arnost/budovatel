---
title: Harlemský zpěvník
autor: Langston Hughes
---

<em>okomentoval taťouch</em>

<p>

	  <i> Ve státě Ohio v Americe...<BR>
          tam žijí černoši ponejvíce.<BR>
            A mezi nimi malý Sam
je hladový a otrhán (?)

<p>


 -- to se mi možná plete se "skal a stepí divočinou, hladový a
            roztrhán". Tuhle říkanku se učila moje matka ve škole a
            pak snila, jak by bylo skvělé zachránit z té Ameriky
            nějakého černouška a pečovat tady o něj.

	    <p>

            Vyštrachal jsem v knihovně Harlemský zpěvník od Langstona
            Hughese -- vedle nadčasových blues jako "Šel jsem si
            sednout k řece, koukal jak vlny jdou" je tam i pár perel
            vhodných pro tento klub:

	    <p>

            <b>Lumumbův hrob</b>

	    <p>

            Lumumba byl černý,<BR>
            prohlédl však tlach<BR>
            děvek, jimž byl pudrem<BR>
            uranový prach.

	    <p>

            Lumumba byl černý,<BR>
            odkryl podvody,<BR>
            které prosívali<BR>
            sítem "svobody".

	    <p>

            Lumumba byl černý.<BR>
            Rudé srdce měl -<BR>
            proto rukou vrahů<BR>
            navždy dotrpěl.

	    <p>

            V zem ho zahrabali,<BR>
            v anonymní hrob.<BR>
            I když bez náhrobku,<BR>
            vzduch je jeho hrob,<BR>
            slunce je mu hrob,<BR>
            hrob jsou hvězdy, měsíc,<BR>
            prostor je mu hrob.

	    <p>

            Má hrob i v mém srdci!<BR>
            Svůj nápis má tam -<BR>
            jak je ve všech věcech<BR>
            zítřek podepsán.

	    <p>


Langston Hughes: <B>AŤ JE AMERIKA ZASE AMERIKOU</B>
<P>Ať je Amerika zase Amerikou.<BR>
Ať je zase snem pro všechny svobodné.<BR>
Ať je pionýrem, jenž jde širou dálkou<BR>
hledat nový domov, kde se žije volně.
<P>(Amerika není Amerikou pro mne.)
<P>Ať je Amerika snem, jejž snílci snili -<BR>
ať je velkou silou země laskavé,<BR>
bez milosti králů, bez tyranské síly,<BR>
bez těch, kteří šlapou lidem po hlavě.
<P>(Nebyla nikdy Amerikou pro mne.)
<P>Ať moje je zem, kde nevěnčí<BR>
svobodu vlastenectví prohnané<BR>
ale kde život je vždy volnější<BR>
a rovnost je vzduch, který dýcháme.
<P>(Nebylo nikdy rovnosti pro mne,<BR>
ve "vlasti svobody" svobody je skrovně.)
<P><I>Hej, kdopak to tam mumlá v temnotě?<BR>
A kdopak naše hvězdy rouškou zaclání?</I>
<P>Já, bílý nuzák, hadr na plotě.<BR>
Já, černoch s otrockými jizvami.<BR>
Já, rudoch, kterého vyštvali odevšad.<BR>
Já, přistěhovalec, jenž loví naděje -<BR>
a všade nachází jen starý shnilý řád.<BR>
Vlk vlku vlk, chňapne, co slabé je.
<P>Já, mladý člověk, silný, věřící,<BR>
však spoutaný tím starým řetězem<BR>
zisku a moci, jež chce shrábnout zem!<BR>
A shrábnout zlato! Shrábnout všechno nutné k životu!<BR>
Ovládnout lidi! Jejich výdělky!<BR>
Shrábnout vše pro svou vlastní lakotu!<BR>
<P>Já, farmář, na své půdě nevolník.<BR>
Já, dělník, jenž je strojům prodaný.<BR>
Já, černoch, pro vás všecky služebník.<BR>
Já, lid, lid sprostý, bídný, odraný -<BR>
hladový dodnes přes ty velké sny.<BR>
Dál zotročený. Pionýre, slyš!<BR>
Jsem nuzák, dělník, vždycky prodaný,<BR>
ten s nímž se kupčí, nezmůže se výš.
<P>Jsem přece ten, jenž snil náš první sen<BR>
v tom starém světě jako králův rab,<BR>
snil sen tak silný, smělý, pravdivý,<BR>
že mocný zpěv snu dosud nezesláb,<BR>
zní v každé brázdě, cihle, kameni,<BR>
a tím se Amerika stala takovou.<BR>
To já jsem dávná moře přeplaval,<BR>
pevninu hledal, již bych nazval svou -<BR>
opustil temné irské pobřeží,<BR>
pláň Polska, zeleň britské přírody,<BR>
byl vyrván z černé Afriky - já kráčel za výzvou,<BR>
abychom stvořili svoji "vlast svobody".
<P>Svobody?
<P>Kdo řekl svobody? To neřekli jsme my?<BR>
Určitě ne my? Ty milióny živé z výpomoci?<BR>
Ty milióny, na něž v stávce střílí se?<BR>
Ty milióny nemající chleba ani práci?<BR>
Přes všechny své sny vysněné,<BR>
přes všechny písně zpívané<BR>
a přes naděje hýčkané<BR>
a přes prapory vztyčené<BR>
ty milióny nemající chleba ani práci -<BR>
jenom ten sen, jenž hroutí se a ztrácí.
<P>Ó, ať je Amerika zase Amerikou -<BR>
zemí, jež dosud nikdy nebyla -<BR>
a musí být - zemí, kde <I>každý</I> žije volně.<BR>
Zemí pro nuzáka, Indiána, pro černocha, PRO MNE  -<BR>
co jsme vytvořili Ameriku,<BR>
my, jejichž pot, krev, strasti, víra v lepší den,<BR>
orba v dešti, práce v žáru sléváren<BR>
nám musí vrátit veliký náš sen.<BR>
<P>Můžete mi jak chcete nadávat -<BR>
lesk svobody však zůstal nezkalen.<BR>
Těm, kteří žijí z živých jako pijavice,<BR>
musíme vyrvat naši zem,<BR>
Ameriku!
<P>Ó ano,<BR>
říkám to všem:<BR>
Amerika není Amerikou pro mne,<BR>
a přece přísahám -<BR>
Amerika vydechne zas volně!
<P>Z muk, trosek gangsterského vraždění,<BR>
násilí a úplatků, loupeží a lží<BR>
my, lid, musíme vykoupit<BR>
zem, doly, továrny, řeky,<BR>
hory a široširou dálku -<BR>
celou, celou rozlohu velikých rašících států -<BR>
proměnit zase v Ameriku!

<p>


<b>BALADA O LENINOVI</b>

<p>

            Ruský soudruhu Lenine,<BR>
            ležíš tam v mramorovém hrobě.<BR>
            Kousíček uhni, soudruhu Lenine,<BR>
            ať se tam vejdu k tobě. <BR>
                  Jsem Ivan, mužik<BR>
                  s blátem na botách.<BR>
                  Vedls mě v boji, soudruhu Lenine,<BR>
                  a už je po mých lopotách. 

		  <p>

            Ruský soudruhu Lenine,<BR>
            ty živý v mramorovém hrobě.<BR>
            Kousíček uhni, soudruhu Lenine,<BR>
            ať se tam vejdu k tobě. <BR>
                  Jsem Chico, černoch,<BR>
                  dřel jsem se v žáru na třtině.<BR>
                  Pro tebe jsem žil, soudruhu Lenine,<BR>
                  a už mám po dřině. 

		  <p>

            Ruský soudruhu Lenine,<BR>
            slavený v mramorovém hrobě.<BR>
            Kousíček uhni, soudruhu Lenine,<BR>
            ať se tam vejdu k tobě. <BR>
                  Jsem Čang ze sléváren<BR>
                  v stávkovém průvodu v Šanghaji.<BR>
                  Jsem z těch, co pro revoluci<BR>
                  o hladu bojují, padají. 

		  <p>

            Ruský soudruh Lenin<BR>
            promlouvá v mramorovém hrobě:<BR>
            Jsme věčná dělnická stráž -<BR>
            svět patří všem, nám, mně i tobě!


