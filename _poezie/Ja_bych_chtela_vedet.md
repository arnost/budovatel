---
title: Já bych chtěla vědět 
autor: Antonie Kebortová
vydal: Bojovník Mostexu - časopis spolupracovníků socialistického závodu, 1954
---

    autorka básně je 66 letá dělnice, nyní v domácnosti

Já bych chtěla vědět,  
co můj milý dělá,  
že na pole nejde,  
když už žito bělá.

Na pole že nejde,  
obilíčko kosit.  
Nejde? Nevídáno,  
nebudem jej prosit.

Nebudem jej prosit,  
kombajn ve vsi máme,  
až jen rosa sejde,  
žito posekáme.

Sklidíme s ním lehce,  
všechno s našich polí.  
A mne rozchod s milým  
snad už nezabolí.

Když zůstane doma   
nenajde k nám cestu,   
namluvím si třeba  
toho kombajnistu.