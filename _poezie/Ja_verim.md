---
title: Já věřím 
autor: Antonie Kebortová
vydal: Bojovník Mostexu - časopis spolupracovníků socialistického závodu, 1954
---

    autorka básně je 66 letá dělnice, nyní v domácnosti

Já věřím, že to dílo dokonáme,  
že dojdem, kam všichni dojít chcem.   
Já věřím, prostě věřím naší straně   
a pyšním se, že též ve straně jsem.

Já věřím v člověka a v pravdy krásu,  
já věřím rukám, které pracují.  
Naslouchám lidí radostnému hlasu,  
jak ze svých úspěchů se radují.

Jak šťastni jsou, že mohou v míru tvořit,   
prací zahánět války příšeru,  
jak zbylé malověrné učí bořit   
v jich srdcích zahnízděnou nevěru.

Já věřím lidu a věřím v sílu mas,  
v tu sílu, která denně mohutní.   
Ve hvězdu věřím, co k štěstí vede nás,   
v tu pěticípou hvězdu východu.

A věřím v sjednocení pracujících   
celého světa! Já věřím v ně!  
Kdo poznal lid v rozhodných okamžicích,   
ten musí věřit pevně, přepevně!