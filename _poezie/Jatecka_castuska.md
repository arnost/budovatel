---
title: Jatecká častuška (1956)
autor: Bohumil Sucharda
vydal: Pražský jatečník (časopis pracujících Pražských jatek - Praha 7, 1956

---

    vedoucí trichinoskopie Bohumil Sucharda

*(Zpívá se jako "A vy páni muzikanti...")*

Tyhle naše Pražské jatky, to je závod veliký,  
odtud se dodává maso do celé republiky.   
Teď se dělá nový plán,    
že prý půjde ještě dál,    
že se bude zasílati, až za Tichý oceán.

O zásobu Pražských jatek starají se vesnice,   
JZD a státní statky dodávají nejvíce.   
Dodávají telátka,    
koně, krávy, prasátka,   
kozy, ovce i ta malá,  
roztomilá selátka.

Všechno by šlo jak na drátku, i ty jejich dodávky,   
kdyby je líp rozdělily, ne na vánoční svátky.   
Zde se maso hromadí,  
často se pak i kazí,  
tuto škodu nám tu nikdo,  
více již nenahradí.

Zpracovati toto množství, to je úkol veliký,   
největší úkol připadá na ty naše řezníky.  
Ti jen stále poráží,   
mají radost ve tváři,   
že se jim to velké množství,  
zpracovati podaří.

Tyhle naše Pražské jatky zdobil komín veliký,  
soudruzi však rozhodli se, že prý musí zmizeti.    
Takhle jednou po ránu,   
bylo slyšeti ránu,   
od té doby máme stále    
nouzi o páru.

Na vepřové porážce pak, šlo by všechno hladce,   
neb nám v práci pomáhá ta mechanisace.   
Vše by bylo v pořádku,   
kdyby bylo dost háků,   
ty nám často narušují   
naši porážku.

Teď u nás i řemeslníci mají stále moc práce,    
neb se všude zavádí ta mechanisace.  
Teď však máme nový plán,  
který nám byl stranou dán,  
aby úkol pětiletky, čestně byl zas vykonán.
