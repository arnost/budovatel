---
title: Jitro v továrnách
autor:  Otakar Hubička
vydal: Haló - Nedělní noviny, 1950
---

Soudruzi, řeknu vám překrásnou novinu   
dílnami továren slunce šlo na zem   
Usedlo do klína kouřících komínů  
hmátlo si do strojů zavýskly rázem

Údivem civící okenní tabule   
zátopou paprsků stékaly na stůl   
Rameno jeřábu ve stínu ztrnulé   
pro náruč odlitků jitřní jas nahnul

Do pecí pleněných zlatými plameny  
řeřavou rudou se překlápí prudce  
Pospíchám ulicí s bandaskou zdychtěný  
Se sluncem vysvitly dělníků ruce