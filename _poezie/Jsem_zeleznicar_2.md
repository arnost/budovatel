---
title: Jsem železničář
autor: Leona Zembinská
vydal: Přerovský železničář, závodní časopis zaměstnanců ČSD v Přerovském železničním uzlu, 1959
---


Jsem železničář - hrdá na to,  
ač nemám na ramenou zlato,  
jsem prostá žena z lidu,   
jež v minulosti viděla kvést bídu.

Jsem železničář - prostý článek stroje,  
jsem hrdá na to, že jsem dráho tvoje!

Že skromnou prací smím se podílet   
na velkém růstu budování,   
o kterémž naši dědové   
snili jen v bědném nuzování!

Jsem hrdá na to, že k vám patřím,  
armádo strojů, kolejí,  
z úspěchu každého se raduji,   
pracovat vždy chci raději!

-



