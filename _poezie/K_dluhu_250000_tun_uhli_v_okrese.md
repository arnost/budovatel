---
title: K dluhu 250.000 tun uhlí v okrese
autor:  Antonín Borkovec
vydal: časopis  Havíř Rosicka  1956
---

Bezručův havíř, když kladivo své zved,  
tu Ostrava se chvěla a třásli se páni.  
Zdá se, jiné havíře že máme teď,  
kteří s plánem servat netroufnou si ani

a tisíce tun uhlí, jež sloužit měly lidem,  
měnit v teplo se a v ocel tavit rudu,  
ve slojích zahálet nechávají s klidem.  
Slyš, havíři, což nemáš ani trochu studu

před soudruhy z hutí, dopravy a továren?   
Patří Bezručův havíř už minulosti jen?   
Bojuj tak, ať směle můžeš říct:

Pro svou vlast jsem všechny síly dal,  
kolik uhlí třeba, nakopal!  
Vždyť jsem horník, kdo je víc?