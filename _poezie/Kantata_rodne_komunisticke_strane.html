---
title: Kantáta rodné komunistické straně
autor: Pavel Kohout
---

<em>(kráceno)</em>
<br>
<br>Když se ti z dálky šťastně vrátí milý,
<br>oddaný přítel, soudruh ušlechtilý,
<br>tu šťastnou píseň zpíváš rád.
<br>Když potkáš prapor Gottwaldovy strany,
<br>zbrocený krví, bouří ošlehaný,
<br>chce se ti zpívat tisíckrát!
<br>.....
<br>Přemnozí svoje srdce čistá
<br>za pravdu museli položit.
<br>Kdo padne jako komunista -
<br>ten bude věčně, věčně žít!
<br>
<br>Maminky mají v rukou děti,
<br>měsíční nocí písně letí.
<br>Orlíku, spinkej, země bdí,
<br>strašidla tě už nevzbudí.
<br>
<br>"Jdi, můj malý, klidně spát
<br>soudruh Gottwald má tě rád
<br>a když on tvůj spánek chrání -
<br>nemáš se tu čeho bát,..."
<br>.....
<br>Ta strana musí zvítězit!
<br>Je moudrá staletými boji,
<br>kterými pracující lid
<br>chtěl ke své svobodě a pravdě dojít.
<br>Zpívejme straně na pozdrav!
<br>Je mladá mládím údernickým,
<br>má rozum miliónů hlav
<br>a sílu miliónů rukou lidských.
<br>A jejím praporem jsou slova
<br>Stalinova a Gottwaldova.
<br>.....
<br>Náš soudruh Gottwald - inženýr,
<br>slunečnou bránu otevírá,
<br>za níž se rodí světlý mír,
<br>mír, který nikdy neumírá.
<br>.....
<br>K slavné budoucnosti naše země vstává.
<br>Gottwaldově straně sláva!
<br>Sláva!
<br>Sláva!<BR>
