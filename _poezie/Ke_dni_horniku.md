---
title: Ke dni horníků
autor:  Antonín Borkovec
vydal: časopis  Havíř Rosicka  1956
---

Na své jméno hrdý buď,  
tvé práci pak budiž čest,  
jen směleji vypni hruď   
a pevně zatni svoji pěst!

Žes první, nám dílo ukazuje,  
které národ tobě svěřil -   
a to havíře zavazuje!  
Vždyť všechen lid ti věří,  
věří ve tvé neúnavné ruce,  
naději klade v bohatýrské srdce,   
jež nechce znát chvil ticha, klidu.

Proto havíři, vpřed a jenom výše,  
ať ve stěnu sbiječka píše,   
že rád a věrně sloužíš lidu!