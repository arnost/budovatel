---
title: Klementu Gottwaldovi
autor: Martin Gazda
---

<em>(* 23.11.1896)</em>


<BR>Chtěl bych vám jednou vroucně poděkovat,
<BR>vám, milovaný učiteli náš
<BR>jenž první učil jste nás slabikovat
<BR>Leninův proletářský slabikář
<BR>
<BR>Ten slabikář horoucí lásky k zemi
<BR>a k lidu, který solí země je ;
<BR>nám v čítance jste čítal, nad níž není;
<BR>v čítance proletářské naděje.
<BR>
<BR>Vy učil jste nás pravdu hledat v lidu
<BR>a v pravdě lid i zem svou milovat
<BR>a nenávidět otrokářskou třídu.
<BR>A učit se . A umět bojovat.
<BR>
<BR>Vy věděl jste - když jiní nevěděli
<BR>a dávno vytušil jste smysl velkých dob.
<BR>Stal jste se tvůrcem nových českých dějin,
<BR>popohnal skokem historie krok.
<BR>
<BR>My s vámi šli, vám nepřestali věřit
<BR>od sjezdu strany v dvacetdevátém.
<BR>Tu víru s vírou k matce lze jen měřit,
<BR>tak věříme. A věrně s vámi jdem.
