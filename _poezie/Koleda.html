---
title: Koleda
autor: Oldřich Kryštofek
---

Za to, že tolik dárků mám,<br>
že teplo je v naší škole,<br>
já vím, že nejvíc děkuji vám,<br>
stateční dělníci v dolech.

<p>

Za to, že tolik knížek mám,<br>
velikých knížek i malých,<br>
já vím, že děkuji tiskárnám<br>
a všem co je tiskli a psali.

<p>
Za to, že teplé šaty mám,<br>
i veselý rukávník bílý,<br>
děkuji textilním továrnám<br>
a všem, co v nich tkali a šili.

<p>

Za to, že tolik jídla mám,<br>
že stále rostu a sílím,<br>
já na ty s láskou vzpomínám,<br>
co obilí žali a sili.

<p>

Za to, že z naší zahrady<br>
je kousek světa svěží,<br>
děkuji soudruhům z armády,<br>
co věrně vlast naši střeží.

<p>
Za to, že rudý šátek mám,<br>
ať se to každý doví:<br>
horoucí pozdrav posílám,<br>
soudruhu Gottwaldovi.
