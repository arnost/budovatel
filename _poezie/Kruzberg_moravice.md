---
title: Kružberk, Moravice
autor:  Antonín Borkovec
vydal: Rozběh, závodní časopis zaměstnanců n. p. Ingstav Brno, nositele Řádu práce, 1954
---

Že jsi byla vždycky tvrdá,  
postrádajíc všechnu něhu,  
proto lidská vůle hrdá,  
zakousla se do tvých břehů,  
Moravice, řeko sličná!   

Každé jaro tvé prudké vody   
neúprosně valily se vpřed,  
a pak nesmírné byly škody,    
které napáchal tvůj chladný led,    
Moravice, řeko divá!

Není překážky, s níž by člověk      
dnes už nevěděl si rady,        
všechno zdolá nový lidský věk,     
i ty staneš u přehrady,  
Moravice, řeko divná.

Sloužiti budeš vlasti svojí,  
tak, jak lidu v kraji třeba,  
vždyť za mír s námi půjdeš v boji,   
aby bylo více chleba,    
Moravice, řeko krásná!

A šťastní lidé u břehů tvých   
s chutí perlící by vodu pili!   
Kéž kolem zní dětský smích,   
v radosti, o níž my jen snili,   
Moravice, řeko milá!

Prací našich rukou zněžníš,   
přítelkyně vlahých nocí,   
lidem však už blížit nesmíš,   
a neboj se naší moci,  
Moravice, řeko drahá!

Řeko milá, pozdravena buď!    
Až dokončíme dílo skvělé,  
štěstím naplní se naše hruď    
a provoláme vesele:   
Moravice, zdráva buď!