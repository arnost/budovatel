---
title:  Legendy budou o něm složeny
autor:  Děmjan Bědnyj
vydal: Rodné armádě: Výbor z veršů, vydalo Naše Vojsko, 1957
---

On padl, ale žije jeho čest.  
Patří mu nejvyšší z všech řádů.  
Pod jeho jménem uvedeno jest:  
On byl obráncem Stalingradu.

V tankovém boji jak raněný pták   
pad hrdinný námořník Panikak.  
A jím až do poslední střely   
obránci v boji vydrželi.  
Námořníci se ale jakživa   
před nepřítelem nesklonili.  
Granáty došly. Z jeho střeliva  
dvě láhve s hořlavinou zbyly.  
Vzal jednu z nich hrdina Panikak:   
„A ted ji hodím na ten přední tank!“    
Pln vášnivého odhodlání   
stál se zvednutou láhví v dlani:   
"Ráz dva... Snad se teď cíle nemine!"   
Kulka však najednou v té vteřině   
zápalnou láhev prorazila.

Plamen ho zachvátil. Ta síla!    
Ač živou pochodní se v mžiku stal,  
neztratil bojovnost a bil se dál,   
bolestí nezachvěl se ani,  
měl pro ni jenom pohrdání.  
A s druhou láhví potom Panikak   
napadl přední nepřátelský tank.  
Výbuch a oheň! Oblak dýmu!   
Kol otvoru se plamen vinul.   
Ozval se jekot v tanku hořícím.  
To ječí všichni v díře kryté.

Námořník vykonal hrdinský čin   
a padl, vlasti nesmrtelný syn,   
padl však jako přemožitel!   
Nehasil oheň na svém rukávě,    
na hrudi, na ramenou, na hlavě -   
hořící pochodeň, náš vojín mstitel   
nezačal kutálet se po trávě,   
neskočil do močálu v mžiku.  
Odpůrce spálil svými plameny!   
Legendy budou o něm složeny -   
o nesmrtelném našem námořníku!

*přeložila Zora Beráková*