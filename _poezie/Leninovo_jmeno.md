---
title: Leninovo jméno
autor: Mark Lisjanskij
vydal: Za socialistickou Prahu, 1954
---

Dívám se na vás, zelené prostory,  
kde šťastný hlas na pozdrav zakřičel,  
i na vás, na vás, vy leninské hory,  
nerozborná zástavo Iljiče.

Divoce koráb historie živé    
kupředu vichrem čase dal hnát...   
Uljanovsk je teď, kde byl Simbirsk dříve    
a Leningradem zveme Petrohrad.

Horoucí láska lidu v každém slově   
k nám jeho světlé jméno přináší.  
Voloďou matka ke cti Leninově   
nazývá sladce dítě nejdražší.

K obloze mládí vzlétá výš a výše,  
nového lidstva jasné věky jdou...   
Nanajská dívka usedla dnes tiše   
v knihovně Leninově nad knihou.

V Karpatech, ve kde z trosek těžce vstává,  
kde v polích první zrno vyklíčí,  
"Iljičův odkaz" do názvu si dává   
procitlý kolchoz k poctě Iljiči.

A závod hrdě jeho jméno nese,   
a ledoborec v moři Severním...   
pět písmen zlatem v očích zaleskne se,  
na každém kroku setkáme se s ním.

Pět písmen ohněm září po všech krajích,   
soudružskou lásku v lidstvu rozvíjí.   
V daleké Praze dům Leninův mají,  
ulici jeho jména v Sofii.

A kdyby právem planetě jsme dali   
překrásné jeho jméno v těchto dnech,   
radostně návrh ten by uvítali    
v souhlase s námi lidé zemí všech.

_přebásnil M. Macháček_

