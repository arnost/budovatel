---
title: List z domova
autor: Josef Zahradníček
vydal: časopis Československý voják, 1952
---

Z dopisů, slétlých do kasáren z různých míst,  
dnes také pro mne zůstal jeden bílý list.  
Poznal jsem rázem písmo matky na obálce:   
- Jak se Ti daří? Já jsem s Tebou i v té dálce...

To je má matka: s námi ve svých vzpomínkách -   
A děti se jí rozkutálely jak hrách --   
Ze Staveb mládeže ji nyní - šťastné - zdraví:   
je pro ně práce pro mír věcí cti a slávy!

Takové syny, dcery rozdala jsi vlasti,   
má dobrá matko, kterou nezlomily strasti,   
poznamenaná bídou roků minulých:   
v tvých vlasech stříbro, čerstvě napadalý sníh...

Teď už je ale život jiný, zcela jiný   
i v našem domku na úpatí Vysočiny:   
zdvihli jsme krov a stíny v domě rozvanul   
slunečný den, jenž ozařuje jasně stůl --

Teď už je život jiný, zcela jiný   
i v našem domku na úpatí Vysočiny:   
a pro ten život, který zvedá všechny chudé,   
pro tento život ze mne vzorný voják bude!

