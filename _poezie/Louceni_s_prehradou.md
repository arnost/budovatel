---
title: Vír; Loučení s přehradou 
autor: Josef Vrbka
vydal: Rozběh, závodní noviny zaměstnanců n. p. Ingstav, 1956
---

Léta už jsme pracovali   
na té přehradě vírské,  
ledacos jsme prožívali,   
chvíle špatné i hezké.

Práce blíží se ku konci,   
už nás tady málo je,   
za nedlouho půjdem všeci,   
za čas se tu skoncuje.

Kdo měl k práci kladný poměr,  
nerad odtud odchází,   
kdo poctivě pracovat hleděl,  
toho odchod zamrzí.

Tak, jako naši předkové   
slávu sobě dobyli,   
v někdejší době bouřlivé    
vlast svou uhájili,

tak je na nás, bychom zase   
svou vlast velebili,  
plody naší pilné práce  
co nejvíce krášlili.

Vlasti naše, nám tak drahá,  
zvelebovat tě budem,   
Moravěnko naše milá,  
tebe také povznesem.

Aby příští pokolení   
s úctou nás vzpomínalo   
a veškerou naši práci   
za nejlepší uznalo...

...A až odtud jinam půjdem   
republiku budovat,   
poctivě pracovat budem!   
Vždyť ji má každý tak rád.