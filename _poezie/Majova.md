---
title: Májová
autor: Leona Zembinská
vydal: Přerovský železničář, závodní časopis zaměstnanců ČSD v Přerovském železničním uzlu, 1956
---

Máj vyšel do ulic   
a s ním i naše píseň,   
dělník si s rolníkem ruku podává -     
setřásá se sebe poslední tíseň.

S traktory vyjel do polí,    
rozorat dělící meze,   
zasíti novou úrodu,   
kterou již společně veze.   

A traktor zpívá píseň sbratření,   
sbratření města s venkovem,   
k práci si vyhrňme rukávy,   
s brigádou pomoci pojedem!

A traktor zpívá o zemi,  
o zemi milované,   
o zemi šťastné, zemi nejkrásnější,   
o naší, naší - Hané.

Máj vyšel do ulic,   
s ním dělník, rolník,   
svorně jdou v jednom šiku,  
s mírovou písní na svých rtech,  
pro drahou - svoji republiku -   
jdou manifestovat.

Za děcka, mámy, svoji řeč,   
by válek nezmítala nikdy křeč,  
tu krásnou naši rodnou zemi,   
zem šťastných lidí,    
zem milovanou, budovanou všemi.

A holubice bílá,   
v azuru výškou se vznáší,  
nesoucí tisíce pozdravů   
po celé zemi naší.

Od Aše až tam po Karpaty,  
za nimiž - širá, spřátelená Rus.   
Jen lítej, holuběnko, lítej,  
pozdrav nes dobrých lidí   
do srdcí všech těch ubohých,   
kteří jen ve válkách spásu   
svou a vášeň vidí.

My válek nechceme,   
pracovat, žít chcem v míru,  
zem šťastnou pro všechny vždy jen budovat,  
míti vždy v budoucnost víru!