---
title: Matka měst 
autor: Neznámý
vydal: Ohníček, čtení pro dělnické děti, 1928, Federace proletářské tělovýchovy
---

V Praze jsou paláce z mramoru,   
my máme plesnivou komoru.

V Praze jsou domy až do mraků,   
a my tu bydlíme v baráku.

V Praze jsou domy až do nebe:  
páni je mají jen pro sebe.

Pro sebe všecko. Pro nás nic.   
Nás vystrčili do vesnic.

Praha je matka českých měst:   
jako v ní, tak to všude jest.

 