---
title: Mír - toť Stalin 
autor: V. Brouček
vydal: Paprsek - závodní časopis Vigona 01, Svitavy, 1953
---

Mír - to je oráč, jenž ztvrdlou hroudu krájí.  
Mír - to je dívčí smích, jenž v bělostném hrdle se tají.  
Mír - to jsou kupy písku, nad nimiž si děti hrají.  
Mír - toť všechny krásné sny, jež se ti zdají.   
Mír - je soumrak v teplém, rodném kraji,   
když tma si kleká na znavenou zem.   
Mír - tak laskavé se oči usmívají,   
ztichneš-li nad Stalina obrazem!

Mír - tak zpívá šťastná matka nad kolébkou,   
úsměvem hledíc děcka tváří hebkou,  
mír - to krásná budoucnost za naší pětiletkou,   
mír - toť dětský úžas, nad vánoční cetkou.   
Mír - to husopaska tančí nad rozkvetlou plání,     
svým rudým šátkem mává za mizící letkou,   
až usne v dáli křídel kolíbání.

Mír - jsme my. A válka - oni.   
Na poplach ať zvony míru zvoní!   
Ať zvoní, do světa ať zvoní!  
O dětech, jež zabity už krví jenom voní.  
O slzách, jež matky Koreje dnes roní.   
A vítězstvím všech pracujících zpívají ty zvony   
a zvoní jasnou budoucností řečí.  
Vždyť bude zítra život všech,   
byť dnes byl jenom něčí!
