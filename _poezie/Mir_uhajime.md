---
title: Mír uhájíme
autor: Luboš Bozděch
vydal: Ocelostavař, závodní časopis n.p. Ocelostavby Brno, 1954
---

Já chtěl bych říci letopiscům: "Pište!"  
To, aby historie nikdy nezapoměla  
na ty, co chtějí udělat z Evropy pohřebiště  
a z jejího lidu - potravu pro děla.  
Na ty, co se maskují pláštíky různých paktů,  
by spřádat mohli plány krvelačné.  
Na ty, kdo dnes hrozí obnovou Wehrmachtu,  
ať vzpomenou:  
Že mečem vždy zhyne ten,  
kdo první pozvednuv meč - válku začne!

Jen jednou mluvili jsme řečí Mnichova   
tam, kde jsme měli odpovědět palcátem,  
nikdy více se nebude opakovat   
to, co se stalo v roce osmatřicátém!  
Již nikdy nebudou se vítat esesmani  
na naší půdě slavobránou.  
Dnes dovedem včas sáhnout po zbrani,  
na ránu - odpovíme tvrdší ranou!

Našeho lidu se zeptejte, jak válku nenávidí  
tak jako vůbec každou ukrutnost,  
však také zeptejte se našich lidí,  
proč necítí strach a malomyslnost,  
proč nelze je dnes vaší superbombou zastrašit?  
My přátelství jsme v boji krví zpečetili - na věčnost!   
Sovětský svaz je s námi a to nám dává klid.

Snad si vy páni z Wallstreetu myslíte,  
že novou válku přec jen vyprovokujete!  
Jak jste jen zaslepeni, že ani nevidíte   
rozdíl v tom, co můžete a co chcete!  
Já nechtěl bych Váš špatně tajený strach zažít,  
ten věčný otazník, kam od svých hromad zlata utečete?  
Až jednou všichni dělníci si stisknou mozolnatou paži  
a bitva poslední pak zaplá v celém světě!  
My klidni jsme! Jsme na mírové stráži!  
S Fučíkem voláme: Lidé bděte!
