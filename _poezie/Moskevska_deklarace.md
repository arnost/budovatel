---
title: Moskevská deklarace
autor: František Prudký
vydal: Mosilana, závodní časopis zaměstnanců n.p. Mosilana v Brně, 1955
---

Rostou stromy, kvetou květy,  
hrají si děti, smějí se milenci,  
zpívají matky a pracujem všichni  
Za vlast - Za mír!

Není však v světě míru,  
pro stromy, které rostou,  
pro květy, které kvetou,  
pro děti, které si hrají.

Není v světě místa   
pro milence, pro ženy a matky,   
pokud vzývá svoji smrti víru   
Nadčlověk - Zvíře!   
a rodí se Novonacista.

Temné síly na válečný buben bijí!  
A v nás miliony mrtvých ožívají - Žijí!   
A mrtví vstanou a půjdou živí!  

Půjdou proti všem,   
kteří na roh smrti dují  
a jimž krvavých zisků šlem  
mozky šílené zatemňují   
a nad nimiž krouží světa prokletí.

Půjdou proti všem!  
A s nimi půjde všechna krev  
Mučedníků Evropy.

Půjdou! A s nimi půjdou   
všichni padlí bojovníci   
a všichni živí v jednom šiku   
a půjde Ilja Muromec, pokolení bohatýrů,  
a s nimi půjde strašné Slovo,  
které proklelo pokolení Hitlerovo!

Půjdou proti všem,  
jimž Mír není jásavou písní,  
hymnou pracujících, hymnou milostného léta.

Proti paličům se zvednou všechny síly,   
síly míru - Síly světa Míru   
a miliony rukou - rukou práce.

Proti paličům se tyčí k nebi    
Poselství Míru - poselství všeho lidstva,   
Poselství pokoje a práce,   
Záštita Míru,  
Moskevská deklarace!

