---
title: Nad svazky marxismu-leninismu
autor: Jiří Fried
vydal: Nový život, 1952
---


V mém pokoji už léta není k hnutí,<BR>
co je tu brožur, knížeček a knih.<BR>
Jsou na stole.<BR>
Jsou po židlích.<BR>
Jsou na zemi.<BR>
Číst.<BR>
Stále číst!<BR>
Jsme všichni zahrnuti<BR>
úžasnou vědou knížek stalinských<BR>
jak slavný pianista růžemi.<P>
Půl noci zápolím s jedinou bílou stránkou.<BR>
A o sto stránek vpředu srdce sní.<BR>
Já,<BR>
nýtek v dějinách,<BR>
učím se jejich zákon<BR>
nazpátek od sovětské ústavy.<BR>
...<P>
Marx-leninismu prosté, šedé svazky!<BR>
Celý pestrý svět z nich slyším hřmít.<BR>
Dějiny třídních bojů<BR>
jsou dějinami lásky<BR>
k životu, který nelze vyhubit.<BR>
...<P>
Hladili jste ty knihy?<BR>
Cítili jste,<BR>
jak v jejich pleti cuká rudá krev?<BR>
Na mne z nich vyhlíží za každým listem<BR>
příhoda,<BR>
statečná jak Čapajev.<P>
Já si je někdy tisknu silně k srdci.<BR>
A jako kdybych zase na barikádě stál<BR>
a v květnové,<BR>
válečné revoluci<BR>
rudoarmějce šťastně objímal.<BR>
