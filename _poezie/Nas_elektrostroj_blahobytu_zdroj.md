---
title: Náš Elektrostroj - blahobytu zdroj 
autor: Ján Béreš
vydal: Elektrostroj, závodní časopis ZO KSČ, ZS ROH, ZS ČSM a vedení n. p. Elektrostroj, Brno, 1954
---

V purpurnom pýre, v závratnom víre   
Elektrosilou vrtí sa svet.    
Lúčami Slnka, krýdlami tepla   
V elektrovlnách nabieha vzlet!

Náš živôt, teplo, slnečné svetlo   
Dodáva Zemi bez preťažení   
Žitia zdroj Slnko, ohnivé peklo   
Věčné časy so Zemou letí!

Cenná je práca, keď Zem roztáča    
Denným obratom náš blahobyt.   
Vzácny dar Zeme bársjak ho zveme,   
Tú métu výšok nik nenahradí!

Zemou sa točí v ženskom objatí    
Vrcholné blaho, lahôdok raj,   
Pre Teba Človek. Pýtáš čokoľvek,  
Zem dáva vždy viac, než lásky máj!

Pláplavým zdrojom, obrovským strojom   
Sú: Vesmír, Slnko, Hviezdy a Zem.   
Šialená rýchlosť, zázračná presnosť   
Zrychlujú Ľudstvu splniť včas sen!

Našim Slnkom je Elektrostroj dnes.  
Otáčá kolá vlastných dejín,   
Dvíha blahobyt, vzdáva práci česť!    
Je pýchou Slávy jako Devín!

Bez Slnka neni živôt na Zemi,   
Radosti blaha šmahom zhasnú  
Bez Elektrostroja niet v tepnách sily,  
Ľudstvo budúcnosť nemá jasnú!

Bez Elektrostroja štát, podnik stoja,  
Prestáva elán, ochába dych,    
Utícha pieseň, v lete i v jeseň,   
Nastáva noc, hrôzy okamih!

Elektrostrojom buduj na svojom    
Nádej Národov: elektráreň!   
Elektrostrojom rozprúduj poľom    
Tepny priemyslu, blaha prameň!

Roztočme kolá Elektrostroja   
V zvučnú melodiu úspechov!     
Rotor, turbína sňatkom sa spoja    
Za nadvýkon bilion wattow!

Elektrostroj, buduj stoj čo stoj!  
Si motorom nášho úmu, rúk!    
Ty si pánom nad elánom, plánom!   
Besným cvalom za cielom sa rúť!

Elektrostroj, Ty si našim slnkom    
Vo Vesmíre blahobytu más,   
Ty si zemou bohatstva a mieru!   
Večný prameň práce, šťastia máš!

Turbíny nadšenia v kolobeh vzplanú   
Aký naša Vlasť nevidela!   
Motormi vôle, v prekročení plánu   
Zaznú víťazné salvy dela!

Červená žiara Slnko zatiaha,   
Zem točí pevne doľava!    
Nad ňou sa veje naša zástava!     
Nádej Ľudstva sa skutkom stala!

Zdatnej armády Elektrostroj,    
S nadšením buduj, pracuj, tvor, stroj!    
Nešetri silou, hrdý buď na znoj    
V zápolení za blaho! Nestoj!

Elektrostrojár, miluj podnik svoj!  
Mať k nemu čestný, kladný postoj    
Znamená zvýšiť Tvoju mzdu, Rod Tvoj!    
Nepripusť rozkol, zradu, rozbroj!

Krúť kolom žitia za Elektrostroj!   
Ži a živ nás, Blahobytu zdroj!! 