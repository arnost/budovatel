---
title: Naše víra
autor: Ant. Dvořák
vydal: Novoborská cesta, časopis záv. org. KSČ, záv. skup. ROH, ČSM a řed. nár. pod. Novoborské strojírny, 1955
---

Bůh prý stvořil zemi,  
člověka i lesy,  
říkával nám kaplan,  
ve škole už kdysi.

Věřil jsem mu tenkrát   
svou dětskou duší,   
bez Boha že není dění,   
o lid že se stará, a lesy že mění.

Když jsem povyrostl,   
přišla první válka,  
odešel s ní kaplan,   
odešel i táta.

V zámku u vrchnosti    
pořádali hody,    
snad jen o ty starat    
to se Bohu hodí.

Po letech jsem poznal,  
co je na tom pravdy,   
když ti Bohem vyvolení   
přivedli k nám vrahy.

Zabíjeli z vůle Boha,   
káceli i lesy,    
nesázeli, neživili,   
jenom brali - děsi!

V Boha jsme už nevěřili,  
že ten něco spraví,   
Vrátí otce z koncentráků?   
Vrátí dětem zdraví?

Nebyl to Bůh, co nás spasil,   
ani žádná síla,    
ale hvězda na východě   
rudě zazářila.

S ní nám štěstí přišlo   
mezi všechny lidi,   
nenecháme si ho vzít,    
to již Západ vidí.

Diplomaté v rukavičkách   
nevědí si rady,   
i když papež z Vatikánu   
posílá jim řády.

Velká je v nás víra,   
to již o nás vědí,   
zotročit nás nedokážou  
ani jejich bozi.

Pracujeme pro své štěstí,   
štěstí našich dětí,   
čas je pro nás a lid s námi,  
to je nejvíc děsí.

Šťastný život vybudujem   
všemu lidu na světě,    
a sněženka v našich lesích     
jenom v míru pokvete.
