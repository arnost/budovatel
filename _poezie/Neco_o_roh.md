---
title: Něco o ROH
autor: Rudolf Novotný
vydal: časopis Náš rozvoj, Tesla Vršovice, 1954
---

Kdo jsi členem ROH,    
plať poctivě, co se má.   
Procento se musí platit,   
i kdybys měl sebe zkrátit.   
Když jsem správný hospodář,  
platím celý honorář!

Nevrť se a nevymlouvej:  
"Procento je moc, ach ouvej!"

ROH je dobrá věc,   
život dali mnozí přec.

Jsem-li dělník, chci-li žíti,  
u ROH musím býti.  
Jsem-li jenom přívěsek,  
pak nestojím o dnešek.

Lépe bylo za pánů?    
Dostals od nich jen ránu,  
vyhodili tě, kdy chtěli,   
neboť ROH neměli.

S ROH je život jiný,    
pro toho, kdo není líný.   
Příspěvky kdo řádně platí,  
jinak se mu zase vrátí.

Léčení a rekreace     
na prstech dá spočítat se,  
že to stojí koruny,   
na to přispíváme my!

Nevíš, kdy se hodí tobě,  
žes přispíval v každé době,   
ROH tě nezkrátí,   
v tvé dobro se vše obrátí.

Proto buď vždy řádným členem,   
k placení se postav čelem,  
známky si dej do pořádku,  
udělej už konec zmatků!  
Ať nová závodní rada   
po staré to vezme ráda.