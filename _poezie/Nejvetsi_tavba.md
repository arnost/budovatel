---
title: Největší tavba 
autor: A. Velebná
vydal: Tvorba, 1951
---

Když vidím dneska děti, pionýry,   
jak ony Sovětský svaz znají,   
jak ony azbuku už píší na papíry,    
na rudoarmějce vzpomínají -    
pokaždé se mi v mysli vymaní představa mého dětství.

A jako dneska slyším dav,   
jenž se přehnal ulicí,   
domáhaje se svých práv.   
Dejte nám chleba! Dejte nám práci!   
V odpověď - četníci zalící.  
Tu paní učitelka, co nás na zeměpis měla,   
šla a zvolna okno uzavřela.

A učilo se dál. Tenkrát právě o SSSR.  
My ještě zděšeny tím hlukem z ulice,  
chopily jsme se per   
a psaly krasopisně:   
že je v té zemi hlavní město Moskva   
a že tam vládnou "bolševici".  
To slovo nové srdéčka dívčí upoutalo   
a jedna malá,   
co vždycky vstala,  
když sčítaly se děti tátů bez práce,   
se plaše otázala:   
Paní učitelko, prosím vás,  
co oni chtějí, ti bolševici?

V rozpacích mladá žena vstala,   
polkla, chvilenku zaváhala   
i potom řekla zajíkavě:   
Nu, oni chtějí tak nemožnou věc,  
jež se jim nikdy nepodaří:   
To, aby všichni lidé měli stejně, uznáte přec,   
to není možné! Vždyť každý jinak hospodaří.  
Jeden je pilný, jiný lenivý -    
to jejich učení je fantasie!  

★

Nyní po letech, potkávám tu paní učitelku.   
Syn padl za Prahu. Jen pro své vnuky žije - a pro stranu.   
Obyčejná žena vcelku.   
Na klopě malý odznak strany, kol sebe věčně    
pionýry a jejich tisíc otázek.      
Učí je neklanět se před těmi pány, kteří nás ohlupovali.     
Věru - je to obrázek!

Její radost; pionýři, škola. Oči jí hoří láskou,    
když s dětmi volá   
do květnového rána:    
Ať žije Stalin! Ať žije strana!