---
title: Nezapomenu na vás 
autor: Josef Minařík
vydal: Montážník - závodní noviny Prvních brněnských strojíren, závodů Klementa Gottwalda, n. p., 1959
---

     montér, člen BSP

Odcházím, drazí soudruzi, nadešel mého odpočinku čas.  
Měl jsem vás i naši práci rád,    
tak jako každý,    
každý jeden z nás.

Už neuslyším táhlé písně rotujících triodinek    
ani vztekle syčící a sršící jekot autogénu;   
smějte se, soudruzi, já však na vás těžko -    
těžko zapomenu...

Já bok po boku s vámi stavěl nenasytné   
uhložravé molochy.    
Ta gigantická bijná srdce    
naší nové epochy.

Až jednou s knihou na klíně    
užívat budu zasloužený klid,  
vaši práci radostnou mě připomene   
žárovky jasný svit.

Vždyť je to naše turbína,   
jež dává světlu mému sílu!   
Proto volám potěšen:   
"Děkuji, soudruzi,    
buď čest vašemu dílu!"

