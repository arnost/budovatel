---
title: Nové pražské tunely
autor: Jiří Kutina
vydal: časopis Za socialistickou Prahu, 1951?
---

Děd i táta kopec obcházeli.   
Někdy pěšky, jindy tramvají.  
Čekalo se. Přijde útok smělý,  
kterému se stráně poddají?

Bylo třeba plánů, rvavé práce,  
překonávat mnohá úskalí  .
Přišla nová, smělá generace   
a čtvrtě si ruce podaly.

Správné je, že jsme si zase bližší,  
dlani dlaň a člověk člověku.  
I tunel umí radost zvýšit.   
Přemohl, co stálo od věků.

Dobré je, že chlapec usmívá se,   
blíž má nyní večer ke schůzce,  
teď i jaro přijde v plné kráse   
mnohem dříve v svěží haluzce.

