---
title: Obejmi svět... 
autor: Ivan Zábřežský
vydal: Klíč - časopis zaměstnanců n. p. Pozemní stavby Opava, stavomontážní závod Ostrava, 1955
---

Neplač a nenaříkej.    
Obejmi svět! Oběma rukama sevři ho k srdci.    
Nermuť se, soudružko drahá.   
Zvedni svou hrdou hlavu do oblak - k jasnému slunci.  
Nereptej soudruhu, že nemáš denně maso!   
Nezlob se, že tě tlačí knoflíček u košile.   
Dívej se dobře okolo sebe.   
Srovnávej, uč se z minulosti poznávat hlouběji bídu,   
která tě rdousila, svírala, trápila    
na každém kroku!

Nenadávej soudružko, mnohdy zbytečně.   
Věř, že strana ví i o tvých osobních strastech.  
Nemůžeme najednou všechno mít.   
Hlavně, že jsme se zbavili otroctví kapitálu, bídy a hladu.  
Kam oko dohlédlo.  
Zvedni svou hlavu! Směj se a raduj!   
Obejmi svět! Oběma rukama sevři ho k srdci už navždy.   
Nemysli tolik na sebe, na svůj "prý těžký" úděl!  
Nic ti to nepomůže!  
Věř: !kdo miluje ostatní - miluje nejvíce sebe!

![](/img/obejmi_svet.jpg)