---
title: Oběť
autor: Josef Zahradníček
vydal: časopis Československý voják, 1952
---

Na Ural   
možná psal    
od nás, z takové dálky:   
"Bude už brzy konec války,   
čekej mne, drahá, přijdu zpět    
co nevidět!

Jen ještě musíme osvobodit   
ten lid,   
který nás vítá jak své vlastní.  
Za něj se dovedu bít  
jak za tebe, jak za svého syna,  
abyste byli šťastni.

Vrátím se brzy domů!   
Už jsme se neviděli tolik roků..."  
O pár dnů později, při útoku,   
vybuchla blízko něho mina -    
K zemi, již miloval, padl tváří.   
Ztrnula ruka - nedávno psala:   
...jen ještě musíme osvobodit   
ten lid...