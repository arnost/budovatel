---
title: Odevzdávka služby 
autor: Oldřich Burda
vydal: Děčínský dopravák, 1954
---

Celé nádraží   
se všemi kolejemi,   
Celé nádraží   
se všemi úspěchy a obtížemi,  
Celé nádraží  
se všemi soudruhy na pracovišti,  
Celé nádraží     
se všemi vlaky i kolejišti,   
tak vše podobné obrovskému mraveništi,   
se vejde na dvě stránky bílého papíru.

Věř, nemusíš mít ani velikou víru,   
abys uvěřil tomu,     
že každý den v stejnou dobu    
vždy v 18,00 hodin večer   
a v 7,00 hodin ráno,   
pokaždé stejné   
a přece jinak psáno,  
přečítáš pozorněji než dopisy od milé,  
Když čas měří tvého soustředění chvíle   
a ty jsi tak pozorný čtenář,   
že kolem sebe nic jiného nevnímáš.

Obsazení kolejí a zbytky neodvezené zátěže,  
dvě věci, které tě nejvíc zajímají,   
co který vlak kdy odveze,    
číslice v otaznících se ptají.  
Též zpoždění a nedojeté vlaky,    
svá místa na stránkách mají,   
ač nerad, na vědomí je bereš taky,    
někdy též ještě zlobení hodně dají.

Celé nádraží  
se všemi kolejemi   
se všemi úspěchy a obtížemi,   
se všemi soudruhy na pracovišti,   
se všemi vlaky i kolejišti,  
jsi přečetl a vtiskl do paměti,  
aby jsi na něm mohl dál stavěti   
v pracovním kolektivu tónu   
stoprocentní plnění grafikonu,  
aby jsi ráno,   
až uplyne tvá směna,   
znovu vepsal co bylo už psáno,  
jen maličká snad změna   
poví pozornému čtenáři,  
jako když hvězdy náhle zazáří,   
jak dalece celé nádraží   
v úspěch své práce věří!