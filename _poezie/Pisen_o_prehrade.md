---
title: Píseň o přehradě 
autor: Alois Mlčoch
vydal: Rozběh, závodní noviny zaměstnanců n. p. Ingstav, 1954
---

I.

S Vysoké Hole   
sbírá své vody   
divoška Moravice.

Kamenná pole    
nechává bez úrody   
divoška Moravice.

Děd za ní se dívá,  
jak spěchá k cíli,  
jak v peřejích zpívá,  
v úskalích kvílí...  
divoška Moravice!

"Jsem milenkou lesů,   
mátí polí a luk.   
Vám do rovin nesu    
velikánů zpěv i hluk,   
já - divoška Moravice."

"Pověz, kam pospícháš?"   
ptá se jí děd s bílými vlasy.

"Z mých vrásek stíráš mi pot,   
z mých dlaní vem si i chléb,  
mou sílu skryj do svých vod,   
mně postačí má z kamene leb."

"Dědečku, shora se podíváš!   
Jdu sloužit lidem na věčné časy."


II.

Staletí plynou vody Moravice   
staletí jdou - letí v dál.    
Na březích šumí opět borovice,   
ševelí břízky opodál.

Až jednoho dne...

"Jaký to šum kol mého lože?   
Jaký to shon a ryk?    
Divné písně neznámí hudou obři.   
Snad oslav nový je zvyk?

To není zpěv malých ptáčet,  
není to veselý milenců smích.  
Zmlklo i štěbetání káčat   
v tichých zátokách mých."

Spanilá divoško Moravice,  
štědrá máti polí a luk,   
to zpívají dělníci -   
to jejich ruce -    
to sbíjecích kladiv hluk.

Moravice, milenko lesů,   
splní se tvá touha odvěká.   
To písně budování jsou -    
tak zpívají zbraně nového člověka!

A na zdi přehrady za blokem blok...