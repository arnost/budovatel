---
title: Pochod traktoristů 
autor: František Julius
vydal: Plzeňské pivovary - závodní časopis KSČ, ROH, ČSM a vedení podniku, 1955
---

Ej, vy koně, koně z ocele   
naše traktory ocelové,    
jen vy kupředu jeďte vesele     
kupředu, kupředu, orlové.

My se svými stroji jedeme do polí    
zlatou úrodu sklízet a svážet,   
záškodníka, druzi, zneškodníme brzy,  
v naší zemi se víc neukáže.

Pod tíhou zrn se sklánějí klasy,   
zlatá pšenice stojí jako val,    
našich soudružek radostné hlasy,    
píseň svou jásavou pějí v dál.

My splníme nejsmělejší plány,   
píseň síly mladí zpívají,   
rozezní písničkou širé lány,   
klasy jim doprovod zahrají.

Rozleť se zemí mou milovanou,  
rozleť, rozleť, radosti mladá,  
vůně ovoce ze sadů vanou,  
naše zem jedna je zahrada.