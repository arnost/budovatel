---
title: Pojď s námi
autor: G. Janouch
vydal: Májový list KSČ, 1932
---

ty se mýlíš soudruhu  
říkáš-li že tebe  
není třeba v demonstračním průvodu   
že ty to nevytrhneš                    
naopak ty jedině ty věcmi hneš   
na tobě záleží jak projev dopadne   
úspěch i nezdar závisí na tobě        
děláš chybu                  
říkáš-li akce obejde se beze mne     
průvod to jsem já jseš ty     
člověk solidaritou v obra znásobený   
který jednoho dne        
do staré otročiny kopne      
jak průvan hromadu suchého smetí    
my soudruhu rozmetem svět který nás drtí   
když všichni         
si jen ruce podáme    
vyjdou-li všichni do ulic    
je tvojí povinností s nimi jít   
nezáleží totiž pouze na tom   
být si pravdou jist    
příspěvky platit odebírat tisk   
důležité je proměnit slovo v čin   
nedat se brzdit soukromím    
povstat a vyjít      
vyjít z pohodlí a strachu ze sebe především   
neboť jak každou cihlou roste budova   
tak tebou sílí tvoje třída    
mýlíš se soudruhu     
říkáš-li jedinec nepadá na váhu     
naopak ty jseš k budoucnosti klíč   
bez tebe nemůžeme zvítězit