---
title: Pozdrav družby 
autor: neznámý
vydal: časopis Růst olomouckých polygrafů, 1955
---

Vítame vás, súdruhovia, v kraji Bratislavy   
a zdravíme pozdravom práce novým,   
čo znie sťa odkaz histórie dávnej - o matke Slávy,  
zvenčený prácou a zvučným hlasom tlačiarovým.

Príjmite pozdrav náš, radosťou čo dýcha,  
veď život merkantiláka v ňom skvitá,  
keď dejín triednych z prestolu zmetená je pýcha   
a pracujúcim krajší rána deň svitá.

Zdravíme vás slovom, slovom práce živým,   
rečou strojov, piesňou jara, voľnosti,   
piesňou budovania, čo znie hlasom krištálovým,   
piesňou mieru, s ňou náruč plnú radosti,   
piesňou družby, čo sťa krásny sen,   
piesňou práce ľudí - más,    
piesňou šťastia rodín, nech žije navždy len.   
Piesňou za radosť detí, ich žitia - krás,   
pre tichý úsin ich, bez explóz atómov,   
za život radostný na celom svete,  
za mier svätý, to túžba národov.  
Vijeme prácou pozdrav vám   
a družby život v kvete.   
Buď pozdravená slobodná zem Moravy   
a v tebe ži šťastím žírna Haná -   
nenavrátnou nech ti je dej - smutný, boľavý,   
ži mladosťou blaha, večného rána!
 