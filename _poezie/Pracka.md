---
title: Pračka 
autor: Rajtmajerová
vydal: Východočeský dutinkář, závodní časopis n. p. Východočeské papírny v Lanškrouně, 1954
---

Každá žena ta jest hloupá,  
která se jen zpátky kouká.  
Jdeme s dobou pokroku,   
a to s pračkou po boku.

V závodě prát, milé ženy,  
to jest velké ulehčení,  
dáš to z kotle do pračky,  
za chvíli do ždímačky.

Dala jsem tam jednu cíchu,  
bylo mně to hrozně k smíchu,  
za pět minut točení,  
už to bylo vypraný.

Jak to vrčí a jen zpívá,   
dneska prát, to není dřina,   
přijďte se jen podívat,  
budete se usmívat.

Všem se ale nezachováš,   
ať to děláš, jak to děláš,    
vždycky nějakou tu chybu máš.  
Ale to je velká škoda,

že neteče teplá voda,   
řekla jedna soudružka,  
takto jest to tahání   
ve studené, máchání.

Nic si z toho neděláme,    
jen když čisté prádlo máme,     
teplá voda bude zas,    
však jest ještě na ní čas.

Chcete-li mít prádlo čisté,  
přijďte do prádelny jistě,  
nebudete litovat,    
budete si libovat.