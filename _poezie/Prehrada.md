---
title: Přehrada 
autor: K. Benešová
vydal: Rozběh, závodní noviny zaměstnanců n. p. Ingstav, 1955
---

Měl by to být hymnus, zároveň prostý verš  
o práci lidských mozků a rukou -   
ale já vím     
na břehu srdce svého vystavím     
vzpomínku, vzdorující všem nárazům    
osudových chvil.

Vzpomínku, podobnou překrásným   
obrazům   
s nimiž jsi zde zbyl   
když hmota v pevný tvar se  
proměnila     
a vlna divoké řeky se v marném útoku     
nad přehradní zdí roztříštila jako svět
starý.

Teď - tisíců občanů pýcha   
voní zde a dýchá      
modravými jary,   
směje se vichrům, mrazům a povodním   
- ale já vím,

teď života proud mi přehradou šumí    
a o břehy bije.    
Naslouchej, tvé srdce porozumí     
co je v ní síly, odvahy a energie   
naslouchej, však raději jdi    
až na ta místa, kde z hmoty   
a myšlenek slita    
práce rukou tě vítá   
v tichu nad vodami za dne i za šera.

Má vzpomínka je růže hozená    
do hlubin jezera.