---
title: Přehrada hovoří... 
autor: Rudolf Benedik
vydal: Rozběh, závodní noviny zaměstnanců n. p. Ingstav, 1954
---

Jsem z cementu, železa, kamene   
a přes to, že srdce mé tvrdé je   
já v něm všechny dobré pracovníky   
nosím.

Všechny dobré chlapce z lomu,  
drtírny a betonárky,  
betonáře, od dopravy, vrtů, injektáže,  
strážné, z jímky, dílen, údržbáře,   
ze skladů i z kanceláře,    
z kantin, kuchyně i uklizečky,   
topiče - no zkrátka všecky.  

Jen bulače s absentéry nemám ráda,  
a kritiky, kteří vidí jenom moje vady.  
Vždyť nepřiloží ruku k dílu,   
by vynikly moje vnady.  
Neporadí jak to dělat,  
abych byla brzy plnoletá,  
jak na příklad na Oravě moje teta,  
bych Ostravě dala vodu,  
na kterou již čeká léta...

Jsem milenkou pracujících    
havířů i kováků vítkovických.   
Budu vlévat lidem do žil sílu,  
hlásat o vás pokolením slova chvály - díků;  
od vás chci jen v mou budoucnost víru!   
Do mých zdí nechť jsou vyryta    
jména dobrých pracovníků!   
Nebudu já mrtvou pyramidou faraonů -   
já, i mé sestry - práce milionů.  

Na svých ňadrech rozbouřené zadržím já vody,  
aby matka vykoupala dítě když se zrodí,   
aby havíř mohl smýti pot se svého čela,   
aby země voněla, skřivánčí píseň zněla.  
Mé vody ať nosí štěstí   
všem lidem, již cestu klestí   
vpřed - do budoucnosti jasné    
výš a výš, vždyť cíle jsou nám jasné!    

Jsem dílo míru - chci sloužit celku    
já - přehrada na Kružberku.


    (Předneseno u příležitosti splnění závazku k narozeninám presidenta republiky Ant. Zápotockého na kult. večeru stavby přehrady v Kružberku)
