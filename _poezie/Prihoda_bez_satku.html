---
title: Příhoda bez šátku
autor: Erich Sojka
---

<em>
 Sborník Za rudým praporem, 1961</em>

 <p>

            Pionýři, slyšte příběh!<br>
            Po obědě Karlík vyběh <br>
            na sluníčko, s kluky hrát si. <br>
            Už se těší na legraci. <br>
            Běží, letí jako pták, <br>
            rudý šátek nemá však. <br>

            Slunce hřeje, svítí světu, <br>
            stromy, louky v jednom květu, <br>
            včelka sbírá šťávu na med, <br>
            obloha je jako samet. <br>
            Letí Krlík jako pták, <br>
            rudý šátek nemá však. <br>
	    
	    <p>

            "Kde jsi nechal šátek zase?" <br>
            udiveně slunce ptá se. <br>
            "Zapomněl jsem, doma leží." <br>
            Slunce věří jenom stěží: <br>
            "Jako já bych záři svou <br>
            zapomnělo za horou. <br>
            Čím bych potom svítilo? <br>
            Čím bych lidi těšilo?" <br>

	    <p>

            "Kde máš šátek?" stará lípa <br>
            haluzemi tiše skřípá. <br>
            "Zapomněl jsem na něj zcela." <br>
            Lípa celá zkoprněla: <br>
            "Jak bych já své lupení <br>
            zapomněla pod zemí. <br>
            Jak bych mohla růst a kvést? <br>
            Byla bych jen suchý klest." <br>

	    <p>

            "Kams dal šátek?" včela bzouká. <br>
            Karlík v hanbě k zemi kouká, <br>
            "Tys mi ale hlava mělká," <br>
            kroutí hlavou malá včelka. <br>
            "Jako by mne napadlo <br>
            v úlu nechat žahadlo. <br>
            Rudý šátek je tvá zbraň. <br>
            Styď se, zapomínat naň!" <br>

	    <p>

            Hledí Karlík zahanbeně, <br>
            den ho těší míň a méně. <br>
            Všechno náhle je tak šedé, <br>
            jak by slunce sešlo z nebe, <br>
            jak by všechno povadlo. <br>
            A ten stud - jak žahadlo. <br>
            Otočil se, nazpátek <br>
            rozběhl se pro šátek. <br>

