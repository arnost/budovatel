---
title: Probuzené vesnici
autor: Helena Sedláčková
vydal: Čelem k vesnici, sborník materiálu pro soubory lidové tvořivosti, Praha, Orbis, 1953
---

Mateřídouška už zase dýchla    
z úvozů polních cest...    
Na mezích nevoní - mezí už není;    
příčiny sporů zdrtila pokroku pěst.

Krajina shodila záplaty polí   
a oblékla si zbrusu nový šat   
ze širokých, přebohatých lánů...  
Zrající úrodou pak počala se usmívat.

S letní oblohou, očima objímám    
to roztančené, zlaté moře klasů...  
Burácející hlas traktorů nadšeně hřmí   
s jásavou písní samovazů...

Lehounký vánek v náruči    
se s písní brigádníků laská...  
Zrno ve žhoucím poledni   
v přetěžkých klasech praská.

Slunce svým horkým polibkem   
tu šťastnou zemi hladí...  
zemi, kde meze mizejí,   
zemi, kde kvete mír,  
zemi, kde zpívá mládí,  
zemi, kde lid se probudil.