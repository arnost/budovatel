---
title: Proč jsou hvězdy pěticípé
autor: Lubomír Javorský
vydal: Červený květ, kulturně politický měsíčník, 1960
---

Na rampouch hlídek vítr hrál   
Nabité hlavně srdcí hřměly  
Nejenom pod sněhem čekalo jaro   
Až vyrašením tráv vydá se na pochod    
Byl únor psaný dnes s velkým Ú    
Z balkónu Kinského paláce   
Mluvil muž v beranici   
Řeč jasnou jak hrouda země   
Kterou odposlouchal skřivan    
Proto je chléb písní

Čas hnul se vpřed neomylně jdoucí   
Bez krve tekoucí při transfúzi dějin     
Naše trvala jen stodvacet hodin   
Svlékli jsme navždy peřinu tmy   
Věky nám přetahovanou přes hlavu  
Snící sen o uskutečňovaném snu

Krájím-li dnes pro dítě chléb    
Který se nezamyká a nechodí spát   
Vidím zas rampouch hlídek stát   
V ohvězdněných únorových nocích

A rozumím hvězdám proč jsou pěticípé

