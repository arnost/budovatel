---
title: Růže zítřka
autor: Jan Noha
vydal: Československý spisovatel, Praha, 1950
---

Každý den máte naši práci v ruce,  
sázíme, tisknem noviny a knihy,  
každý den vstoupí srdce naší práce   
do hodin vašich radostí i tíhy.

Sázíme slova, která z vašich srdcí  
novinář, básník, píše nebo zpívá,  
v milionech je tiskneme všem lidem,   
ať zaplaví je jako voda živá,   
ať řeknou lidem, že se komunismus    
proměnil v chléb, jenž denně každý jíme,   
ať zpívají dělnickou píseň světa,   
se kterou v jaru lidstva zvítězíme.

My v tiskárnách, mužové, ženy, stroje,   
svou práci lidem přinášíme darem     
a růže zítřka pod tiskařskou černí    
do času voní gottwaldovským jarem.

1950


(Jan Noha - Ruce a práce - básně o sazbě, tisku a knize)