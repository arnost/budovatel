---
title: Říjnové revoluci
autor: Leona Zembinská
vydal: Přerovský železničář, závodní časopis zaměstnanců ČSD v Přerovském železničním uzlu, 1956
---

Prapory hrdě na stožár   
vzhůru ať k výšinám letí,  
že šťastnější nežli otci  
žijí dnes jejich děti.

To revoluce přinesla,   
že z raba byl se člověk stal -   
a na nás na všech záleží - jen dál,  
pučet-li budou stále nové suché sněti  
na stromu lípy košaté.

A já dnes zpívám svoji píseň   
ve vroucí lásce k Tobě,  
má drahá zemi za Kavkazem,  
sláva buď provždy Tobě.

Tys syny hrdé měla,   
by pouta zlomili   
a v revoluci dávné, svaté   
krev za své bratry prolili.

Po celém světě, kde karabáče ještě sviští,  
kde posud dělník otrokem,   
kde slzy bědných, zubožených   
krvavým tekou potokem.

A já dnes hrdě zpívám   
o lásce ke všem, míru,   
o Tobě země milovaná,  
v niž klademe všichni víru!

V ruce své pochodeň revoluce svírání,  
odkaz to našich dědů, matek,   
a v srdci lásky, lásky tolik,  
vždyť je dnes veliký svátek.

Sláva buď tobě, strano rodná,   
z níž revoluce nám se zrodila,  
by hvězda rudá cestu nám   
co symbol jasný svítila.