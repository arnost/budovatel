---
title: Rudý prapor
autor: František Vymazal
vydal: Rozběh, závodní časopis zaměstnanců n. p. Ingstav Brno, nositele Řádu práce, 1954
---

Na stavbách vodních my bojujem,   
na stavbách mohutných přehradních zdí,   
abychom dravé vody zastavili,     
pro blaho lidí k práci přinutili,     
vyrábět proud v elektrárnách pod přehradní zdí.

Tam v kraji prvním,     
kde ocelové srdce naší vlasti roste,    
které pak tepem svým rozechvívat bude zem,    
v tom kraji my zkrotíme vody řek     
a jejich vodou napájet    
a elektřinou pohánět    
budeme toto srdce - by mělo dlouhý věk.

A v kraji druhém,   
kde je pitné vody nedostatek,   
my zemní hrází zastavíme řeky tok    
a pitnou vodu odvedem do sídel lidských    
by člověk jí měl dostatek po celý rok.

Ve třetím kraji,    
kde město veliké odpadovými vodami    
pohřbilo v řece své život ryb,  
my stavbou největší čistírny vod  
ozdravíme kraj   
a dopřejem jí také žít!

I drobné stavby v různých krajích   
naši soudruzi poctivě staví,   
a když pak dílo úspěšně dokončí,   
vítězství toto společně slaví.

Stavíme s jásotem, s úsměvem na tváři,   
stavíme pro sebe a pro své děti,   
nechť jejich oči se štěstím rozzáří,  
když jim budeme o naší práci vyprávěti…

Vykročmě směle stejnou cestou dál,   
zatněme svorné svoje pěsti -   
vždyť na této cestě nás čeká štěstí,   
a to je přec nás všech ideál!

Pracovat chceme vzorně dál,   
aby náš prapor hrdě vlál,    
aby vlál nad stavbami socialismu  
a náš lid dovedl ke komunismu!

