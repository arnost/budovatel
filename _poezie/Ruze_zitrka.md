---
title: Radostné světlo
autor: Jan Noha
vydal: Československý spisovatel, Praha, 1950
---

Kolikrát sazeč, tiskař, grafik věrně  
dal dílu podobu, jež nemohla být jiná,  
a míchal světlo do tiskařské černě,  
aby z ní tiskl větu ze Stalina.

Kolikrát sázeli jsme toto jméno  
a tiskli v knihách, letácích a listech,  
kolikrát bylo v srdci utajeno,  
když slídili po českých komunistech,  
kolikrát jako slunce vyšlo z hrudi,  
když starý svět lid zavaloval tmami,  
se jménem Stalin nebyli jsme chudí  
a v něm jsme nikdy nezůstali sami.

Se jménem Stalin, se Sovětským svazem  
čas nových dějin vyšel nad věkem,   
radostné světlo sestoupilo na zem   
a každý z nás se stal zas člověkem.

1949

(Jan Noha - Ruce a práce - básně o sazbě, tisku a knize)