---
title: Škoda chvil
autor:  Antonín Borkovec
vydal: časopis  Havíř Rosicka  1955
---

Jména na černé tabuli.  
Černá barva smutek značí,  
dva ze stěny zase bulí,  
celý kolektiv se mračí. 

Škoda chvil, kdy nepracuješ,  
škoda všech těch hodin,   
o teplo tak připravuješ   
mnoho našich rodin.

Uhlí, které nenakopals,  
ve fabrikách chybí,  
mají proto na nás dopal!   
Tobě se to líbí?

Pověz mi, nač myslíváš,   
zatímco my bez oddechu...   
ty zbůhdarma tratíš čas,   
máš, ty, vůbec srdce, hochu?

Rychle život, rychle běží,  
nic už nevrací se zpět,   
vina zlé svědomí tíží,  
my i bez tebe jdem vpřed!

Řekni, co s tebou na lodi,  
jež k velikým cílům pluje...?   
HRDINOVÉ SE NERODÍ,  
TY TEPRVE ŽIVOT KUJE!