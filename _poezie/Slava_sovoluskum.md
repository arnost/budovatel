---
title: Sláva Sovoluskům 
autor: Václav Lichtenberg
vydal: Hlas průzkumníka - závodní časopis zaměstnanců n. p. Českomoravský rudný průzkum Kutná Hora, 1955
---

Po hřebenu Železných hor jdeš-li na úpatí,  
na vše rázem zapomeneš a zůstaneš státi.  
Znals to tady, to je pravda, ale teď jsi vedle,   
byly tady, ale nejsou pěkné mladé jedle.   
Na místě jich vidíš haldu ve dne v noci růsti:  
"Jo, jo!" - povzdechneš si, "už toho mám dosti!"

Jen se neděs a buď klidný, ušlo ti to čistě,   
než ses nadál, vyrostlo tu pracoviště.   
Tam, kde dříve stály stromy, mlází, keře,   
na tom místě jako hrady - stojí vrtné věže.

Drozda už zde méně slyšíš, zato víc motory,   
všechno je zde prajinačí, i lid jiné letory.  
Díváš-li se na ně chvíli, vidíš samou práci,  
hrome, to snad nejsou lidi, to jsou skalní draci!

Za tu chvíli, co se díváš, nechceš očím věřit,   
ano, můžeš - i kdo jiný - síly s nimi změřit.   
Tady není žádný pardon ani patálie,   
my se můžem pustit vrtat i do Albanie.

Půjde-li to takhle dále jako to šlo dosud,   
pak můžeme klidně každý věřit v dobrý osud.   
Nediv se už, ani nemrač, milý náš poeto,   
pojď a v dlaň si plivni s námi - a půjde to!

A až tady ukončíme, půjdem jinde k cíli,   
náš úděl je jenom jeden - dělat samé díry.   
Starosti tvé ani tlachy nejsou vůbec nutné,   
direktivy k naší práci chodí z Hory Kutné.  
Tak a už dej pokoj klevetivým svým ústům,   
a až velké skandování budeš slyšet - to je: "Sláva Sovoluskům!"

![](/img/sovolusky.jpg)