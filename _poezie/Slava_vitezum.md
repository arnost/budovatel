---
title: Sláva vítězům
autor: B. Koláček
vydal: Tvořič, časopis všech pracujících závodu Jitex, Písek, 1954
---

Ještě pár dnů nám v kalendáři zbývá   
a konec roku se zas přiblíží,   
před jeho ukončením povinností bývá    
učinit rekapitulaci úspěchů a obtíží.

Vy slavnostní den všichni prožíváte   
v píseckém Jitexu na březích Otavy,  
vítězný úsměv na svých tvářích máte  
a hrdost nad významem dnešní oslavy.

Úspěšná Vaše práce letos byla,    
znali jste po celý rok zářný cíl,  
dnes vidíte, že snaha zvítězila   
a Rudý prapor Vaším byl.

V soudružském kolektivu napnuli jste síly   
přes překážky, o kterých všichni dobře víme,  
by vítězně jste zakončili v cíli,   
proto k Vám z Igly s přáním přicházíme.

Na našich jehlách nikdy plán neshoří   
i když snad starosti Vám někdy dělají,  
proto všech, kteří na nich očka tvoří,  
si vážíme, že nad problémy nelkají.

Co přát Vám, lepších zítřků bojovníci,   
než aby Rudý prapor nadále vždy Vaším byl,   
by v republice každý člověk pracující   
poznal, že Jitex v práci zvítězil.

Vztyčte výš Rudý prapor, důkaz síli svojí,  
jděte vpřed nejkrásnější cestou všech cest,   
svou prací podpoříte miliony k mírovému boji,  
proto buď sláva vítězům a Vaší práci čest.



_Zdravice zaměstnanců n. p. Igla při příležitosti předání Rudého praporu našemu národnímu podniku._