---
title: Slavná přísaha
autor:  Marie Kratochvílová
vydal: časopis Pletařka, závody Boženy Němcové, Teplice v Čechách, 1955
---

Prapory v mrazném vzduchu vlály,   
v tom vítězném dni únorovém,   
Vy jste byl náhle tolik, tolik mladý,  
jak prudce kolem zavonělo jarem.

Na řekách proletářských snů   
se v této chvíli pohnul led   
a v mlžném únorovém dnu,  
žeň dozrávala Vašich těžkých let.

Bělostná vločka na čelo Vám slétla   
a tála, třpytná jako drahokam,   
Vy jste měl v očích plno světla   
a naším světlem byl jste sám.

Dělnická hymna zněla mocným chórem,   
tak bouřlivě se vznesla nad Prahu,   
to v mlhavém dni únorovém    
lid skládal Vám tu slavnou přísahu.

I dnes Vám přísaháme znovu,   
jako v těch šťastných hodinách,   
že střežit bude cestu Gottwaldovu -  
armáda v modrých halenách. 

