---
title: Slib soudruhu Gottwaldovi
autor: Ilja Bart
vydal: Práce, list Revolučního odborového hnutí, 18. 7. 1953
---

Dnes odešel nám soudruh Gottwald za Stalinem  
jak za ním neochvějně celý život šel.   
Odešel otec revoluce se svým věrným synem.  
Z nás každý po druhé dnes osiřel.

Umřel nám soudruh Klement Gottwald,   
soudruzi . . . . . . . .     
. . . . . . . . . . . . . . .     
V nás žije dál. Je slunce našich dějin,   
on, nejvěrnější dědic Tábora.    
Zachránil naši vlast - vrátil jí slávu její,   
velitel Května, vítěz Února.

Soudruzi - hlavy vzhůru! Zadržte v očích slzy!   
Ať smutek náš se v gottwaldovskou sílu probolí.   
Teď každá továrno - buď gottwaldovskou tvrzí   
a každé pole - gottwaldovské předpolí.

Vy neklamte se, války zločinci a lidstva nepřátelé,  
že lid náš v bolesti je bezbranný.   
Svou zemi oblékli jsme do ocele -   
jsme gottwaldovským lidem ve zbrani.

Soudruzi, slyšte denní rozkaz rodné strany:   
V šik pevný semkněte se! K zítřku směle - vpřed!   
Jak život Gottwaldův nám byl tou nejvěrnější zbraní   
i v letech poroby i v letech budování -   
smrt jeho budiž nám tím nejpevnějším pancéřem!