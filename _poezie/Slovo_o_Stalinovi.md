---
title: Slovo o Stalinovi
autor: Władysław Broniewski
---
"Revoluce - lokomotiva dějin..."  
Strojvůdcům jejím sláva!    
Co na tom, že protivětry vějí?   
Rozdmýchaným jiskrám sláva!

Sláva těm, co v ohni a v mrazu   
jak žulový balvan vytrvali,  
jak vtělená vůle a rozum,   
jak Stalin.

Převalily se sem a tam    
švadrony bílých, podobny vichřici...   
Stál jako skála sám a sám     
Caricyn.

Táhly německé kolony,   
ničily ocelí a hladem,   
až padly pod krásným, ohromným   
Stalingradem.

Mír! Mír natrvalo!    
zní světem jeden hlas.    
Ty jej střežíš, skálo,  
ty, Sovětský svaz.

Dvacáté století rozbilo atom.   
Zřítila se Hirošima.    
Atom hrozí všem státům.  
Což vskutku se rozehřímá?

Že nová válka řinčí kovem?    
Že rozbijí Turgajský val jak skořápku?     
Sovětský svaze, tvoř pohádky nové:   
ať řeka teče pozpátku!

Obrátíme cesty řek     
a voda zavlaží pustiny.    
Poženem dvacátý věk    
ke štěstí světové otčiny!

Stepní větry - zpět!   
chceme vědět, ne věřit.  
Budujeme nový svět.  
Lid jej bude střežit.

Pádí rychlík historie,   
bleskne století - semafor.  
V revoluci zbytečný je   
lesk gloriol a metafor.

Strojvůdce je potřebí,    
a tím je ON:     
Soudruh, vůdce, bolševik -    
Stalin - slovo jako zvon!

Kdo, jak On, po desítky let   
na přídi lodi stojí?   
Šestinu země pozoruje svět.
V boji.

Tam - nouze o práci, stávky, těžko žít.  
Tady - práce. Nádherný traktor.   
Dějiny tvoří vítězný lid.   
Sláva faktům!

Kdo, jak On, po desítky let    
jde s lidem a k štítům dějin vede jej?    
Jeho jméno - bojující svět:   
naděje.

Revoluce! Kdo zastaví vítr prudký,    
kdo obrátí běh planet?      
Revoluce! Římských zákonů důtky   
od Číny k pólu - rozmetáme.

Revoluce! Sedmdesát let    
nad světem vlaje Stalinových.   
Jak atom rozpadá se starý svět   
a rodí se svět nový

Na mé zemi       
stojí mohyly,    
moji zemi ohně spálily,

v mojí zemi    
stříleli do dětí,   
na mé zemi    
byl Osvětim.

Země hřbitovní,   
radostná země! -    
Už raší jaro v ní a klíčí sémě!

Hrdá Varšavo,    
hrdá Moskvo!   
Kdy slzy krvavé v očích oschnou?

Bratrský stisk, vám   
od Číny k pólu.   
Poslední bitva -  
jdem do ní spolu.


*přeložil Erich Sojka*