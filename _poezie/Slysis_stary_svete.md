---
title: Slyšíš, starý světe?
autor: Martin Gazda  
---

*Věnováno příslušníkům Národní bezpečnosti.*

Zem, zpita vůní zralých, žitných lánů  
a šťastna láskou údernických směn,    
zahaluje svá ňadra soumrakem   
a pluje s námi k zítřejšímu ránu.

Déšť chlebné vůně prší z vinných džbánů,  
zub frézy drtí třísku starých lží,  
Kolbenka dřímá, dýmem v mracích píše:  
dám dvoustý traktor k zítřejšímu dní.

Má země spí a nalévá se chlebem  
a hvězda míru krášlí její tvář.  
Má zem chce mír. Mír všem a nejvíc dětem.  
А k Vinoři se nocí plíží žhář.

Jde vhodit národ válce na oltář.  
Chce "pevnostmi" zas Prahu bombardovat.   
Vzít lidu moc a dát mu koncentrák  
a na pomoc si ss-vrahy pozvat.

Ssedlina s bahnem ke dnu žumpy jdou  
a slizská zmije syčí program zrady.  
S krkavcem žralok sbratřuje se tady  
a vše tu páchne jedem, hnilobou.

Ne, žádný člověk, jenom třináct supů   
tu skřehotá Wall Streetu ozvěny  
a slouží za dolar a esesáckou zupu.  
Říkáte ženy? — Ne, jen hyeny.

Tys, lide, snil o požehnané práci  
a myslel na děti a mír a svobodu.  
Těch třináct chtělo válku národu.  
Těch třináct — to jsou Hitlerovi žáci.

Teď skuhrají tam v síni zasedací   
a lidskou maskou kryjí svoji tvář.   
Že nevzplál požár? Bděla rodná strana   
a Bezpečnost držela věrně stráž.

Lid odpověděl: Sokolovo vstalo,  
Chlubna a Hofmann normy zpevňují;    
sta tvrdých dlaní smlouvy podepsalo,  
k bdělosti úderníci bubnují.

Stalin a Gottwald! Slyšíš, starý světe?  
Od Aše k Hankou... Síly máme dost.  
Hej, vy tam, lordi. Tudy neprojdete!   
A přijdete-li přec — neproste o milost.

*5. června 1950.*