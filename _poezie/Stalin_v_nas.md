---
title: Stalin v nás
autor: Michal Sedloň
---

Bolest nás proťala přeostrou čepelí:  
zemřel soudruh Stalin.  
Nejlepší z nejlepších, největší z největších,  
jež s Leninem dějiny nám daly.   

Vedl nás moudře k nesmírným rozlohám   
lidského míru a štěstí.    
Marně však doufá teď nepřítel,   
že svede nás s této cesty.   

Nad mrtvým Stalinem zpevníme v jeden val,  
jejž nikdo nedobude.   
Stalinská ocel, z které nás vykoval,  
snese i nejtvrdší úder.   

Ne, osud nic nezmůže proti nám,  
ne, míru nezvoní hrany.   
Semknem se kolem věčného Stalina;   
kolem své rodné strany.  