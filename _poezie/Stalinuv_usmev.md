---
title: Stalinův úsměv
autor: Michal Sedloň
vydal: Nový život, 1949
---

Na čelné stěně portrét muže visí,  
díváš se na něj a víš: každý ho zná.  
Má smolné vlasy, chlapsky jemné rysy  
a v očích ohýnek mu plápolá.  
 
A když jsi na pochybách, obracíš se v tu stranu,  
hledaje bezděky v těch očích odpověď.  
Hvězdná noc stříbří obraz v černém rámu,  
jenž vystupuje blíž před sněhobílou zeď.  
 
Ty oči přivřené jsou z rodu těch, jež vědí -   
a jitro země svítí mřížkou řas,  
ty oči vidí boj a klidně vstříc mu hledí -  
Stalin se usmívá a úsměv roste v nás.  
 
Ten úsměv jistoty — Leninův, dělné třídy,  
buržuům vhání do žil mráz i žár,  
úsměv, jenž vykvet z hořkých polí bídy,  
dnes jako vlajku zvedám na stožár.  