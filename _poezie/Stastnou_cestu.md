---
title: Šťastnou cestu
autor: Leona Zembinská
vydal: Přerovský železničář, závodní časopis zaměstnanců ČSD v Přerovském železničním uzlu, 1962
---

Vláček jede krajinou   
s převelikou novinou,    
že dnes všichni svátek máme -    
co se k němu věrně známe.

Od vesniček jezdí k městu,   
vždycky plně naložen,    
bez únavy, bez oddechu,    
ať je noc, či bílý den.

Vláčku, v pozdrav tobě mávám -    
šťastnou cestu přeju ti,   
do dnů krásných, příštích, nových,  
do šťastného století.
