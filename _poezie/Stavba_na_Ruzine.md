---
title: Stavba na Ružině
autor: Luboš Bozděch
vydal: Ocelostavař, závodní časopis n.p. Ocelostavby Brno, 1954
---


Tam v údolí, kde se Hornád vine,  
desítky zocelených paží,  
v skaliskách strmých, na Ružině,  
pracují pilně na montáži.

Ozvěna nese se na obě strany,  
zmodřelým šerem podvečeru,  
na Košice a Margecany,  
hlas nýtovaných revolverů.

Ocelí propletené svaly  
a zkušeností plné hlavy,  
když montují diagonály  
v práci se ani nezastaví.

Když Hornád vystoupil ze břehů,  
čelili za povodně ledům.  
A vzdorovali mrazu, sněhu,  
když bylo stupňů - třicet sedm.

Jakoby těžkým kladivem  
usnesení strany a vlády,  
každý na pracovišti svém,  
betonu vtesal ve základy!

Dál zní kladiva nýtovací,  
za podvečera na Hornádu   
a nám se rodí v také práci,  
budoucí nositelé řádů!
