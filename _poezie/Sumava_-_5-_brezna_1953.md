---
title: Šumava - 5. března 1953
autor: Ivo Štuka
vydal: Československý voják, 1953
---
Na lukách u hranic traviny z mrtvých vstaly.  
Tam žije u hranic i strážní útvar malý.  
Radista, bledý, bílý jako papír,  
do dveří vletí: Ticho, ticho, chlapi!  
Vždyť... soudruh Stalin...  
umírá...  
Každému z těch zde žena děcko chová.  
Každý z nich stokrát život nasazoval  
pro klid těch dětí v teple bílých jeslí.  
Jako by každému umřelo děcko. Tak hlavy náhle klesly.  
Tep srdce Vašeho, bolestí rozervaný,  
chvěje i tichem zde, zde u západních hranic.  
Kdyby si pro Vaše zdraví  
lékaři přáli  
mít lidské srdce živé -  
my bychom Vám je dali.  
Jen buďte zdráv jak dříve!  
Jen buďte zdráv jak dříve!  
Každému z nich bolestí tmí se před očima.  
Z rámu je Vaše tvář vidí. Tvář jasná, přímá,  
s dýmkou a úsměvem, který nám dával klid.  
Vzduch povel rozsekl: Do zbraně! Nastoupit!  
Už stojí mužů neprostupná zeď.  
Pod modrým nebem modřejší zbraní kov.  
— Soudruzi, teď, teď na nás nepřítel zalící!  
Teď ani jeden nepřejde hranici  
a nesáhne nám na domov!  
Ač každý hledí přes slzy,  
přec muži stojí, neprostupná zeď.  
— Stalin už, chlapci, nežije...  
A přece Stalin s námi je,  
jde s námi, s námi zvítězí.  
Soudruzi, za vlast, ZA STALINA - VPŘED!