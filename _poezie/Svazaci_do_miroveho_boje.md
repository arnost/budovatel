---
title: Svazáci do mírového boje
autor: L. P.
vydal: Oslavanský kahan, závodní časopis dolu V. Nosek - Oslavany, 1955
---

Slyšte, svazáci, mírový hlas,   
který k Vám volá strana,   
úhory v pohraničí ležící ladem,   
musí nám dáti příští jara,  
bohatý a hojný klas.

Traktory jásají a pějí mírovou píseň,   
píseň nového člověka,     
vždyť omládly i ty stroje,   
vždyť doba našeho blahobytu není již daleka.

Omládne i naše rodná země,   
která je hrdá, svazáku, na Tebe,   
vždyť Tys budovatelské plémě,   
Tys mírový úkol vzal na sebe.

Vzhůru, soudruzi, do práce dokud je čas,   
šlechetná práce v pohraničí    
volá do boje, volá Vás.

Budiž čest a sláva Vašim prvním krokům,   
vždyť pracujete pro národ,      
po vzoru sovětského komsomolu   
se dáte s časem o závod.