---
title: Svazáci, na zteč! 
autor: Ivo Štuka
vydal: Československý voják, 1953
---

Krtek, jak známo, pod zemí si hlodá,   
až jednou zjistíš: spoušť je ze zahrady.  
Nám nepřátelé jako tichá voda    
podemílali břeh. Ničili podrost mladý.   

A proto ještě dnes mladíček rozkročený   
z láhve si přihýbá - a potom bulá směny.   
Výpary z kořalen - jak dlouho nás tím tlukou   
To my zbraň kultury pustili ze svých rukou.  

Anebo na schůzi morální sype fráze   
a přitom přemýšlí, ke které dívce zajít.   
Střízlivý posluchač si řekne: je to blázen.  
A přece mnozí jej s důvěrou poslouchají.

Dojde ti z armády posudek. Ach, ta kouzla!  
-- Svazák je aktivní. Též nalepuje známky.   
Schůzová morálka u něj však trochu sklouzla..   
...atd. úředně - No, pusť se do hádanky!

To všechno, soudruzi, to nepřátel jsou stopy.  
Papírem horoucnost krve nám přibrzdili,  
dovedli zmást, úspěchů vínem opít -    
a přece nemohli rozdrtit naše síly!

My jsme je rozšlápli. Dech zase nabíráme   
a nové písničky vyletí v dur i v mol.   
A smetí vypálit musí náš čistý plamen!  
Nejdříve zacelit od nepřítele rány   
a potom do zteče s praporem naší strany -   
aby už jméno Svaz znělo jak KOMSOMOL!
