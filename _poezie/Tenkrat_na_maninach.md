---
title: Tenkrát na Maninách...
autor: Ladislav Pospíšil
vydal: Kladenská záře, 1960
---

S půlnoci hodiny třetí již bijí   
slunce jas v dáli krvavě září, 
pochodem průvod po dlouhé míli    
s hrdostí kráčí kladenští proletáři.

Na skráni pot, na šatě prach     
pod šatem zpoutané srdce se bouří,  
ve zraku odvážnost činů, ne strach   
letenský stadion silou svou boří.

Ty Kladno zmučené, ale přec rudé   
klikatou ujíždíš drahou,   
s veselou jízdou na Maniny chudé    
jdeš se rvát s bohatou matičkou Prahou.

Tam otec se synem měří své síly   
kolona aut na Letnou míří,   
kladenskou silnicí, jsou celí bílí   
od prachu zmořeni, pevně však věří.

Na dvacet tisíc odbojných hochů    
napíná mozolné stuželé paže,  
na rtech je zloba, bojovnost v oku  
odbojná hrdost lidu se táže.

Proč my sem jdeme do miliónů   
všech lidí chudých ztišit své srdce   
otřást brány buržoázního stadionu,   
kde upír lidstva proletářů zrádce.


_Z uchovaného rukopisu Ladislava Pospíšila, cvičitele FDTJ v Lidicích, psaný v době konání maninské spartakiády v roce 1921._