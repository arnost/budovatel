---
title: Traktoristé
autor: Josef Koukal
vydal: Traktorista, závodní časopis zaměstnanců STS Mor. Budějovice, 1954
---

Po širých lánech traktory jezdí,   
za nimi pluhy obrací zem.    
Chlapci a děvčata jejich práci řídí,     
orají, sejí, rolníkům všem.

U cesty děvčátko mává,     
červeným šátečkem pozdrav dává.   
Na směnu svazačka vyšla,    
vystřídat svazáka přišla.

Zas bude orat a kypřit zem,   
připraví půdu pro novou žeň.   
Zajistí chleba pro všechen lid,  
podpoří snahy o mír a klid.

Z vesnice pionýr běží,    
kytici růží by donesl svěží.    
Vám, milá brigádo, růže nesu,  
z lásky k vám, z vděčnosti,    
pro potěchu.

Až budu větší a svazákem,   
těž budu jezdit s pásákem.  
Na velkých honech pracovat,   
vysokých výnosů docilovat.