---
title: U knihy
autor: Alexander Bezyměnskij
vydal:  Svobodná země, 1946
---

Jenom co okna mi rozevře večer siný    
a zahoří ohně západu v nich,     
můj mozek - neviditelný sazeč činný -   
se staví ke kase knih.    

Už zvolna míjí i noc, ba věru,   
málem, že den už ji nepřemoh';   
on stále však ssaje myšlenky z rýmů a sloh    
a neopouští svoji sféru.

Však vplíží se spánek-jenž lenivost množí-   
a lehá jak olovo na oči,    
zvlněné stránky závojem obtočí    
a přišroubuje mou mysl k loži.

---

My zvedáme se v život stále lepší, hlubší, jiný.  
Chtivý člověk všechno ještě nedostih'.    
Prostory jsou příliš velké, příliš mnoho je v nich.

...

Můj mozek - neviditelný sazeč činný -   
se staví ke kase knih.

    z ruštiny přeložil O. F. Babler