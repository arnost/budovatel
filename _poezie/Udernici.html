---
title: Úderníci
autor: Czeslaw Janczarski
---

<em>Z polštiny přeložil Oldřich Kryštofek.</em>

Taková je naše rada:<br>
jestli s námi jíti chceš,<br>
na zítřek nic neodkládej,<br>
udělej to ještě dnes.<p>

Vždyť je tolik práce všude --<br>
špatný život bez práce.<br>
Mezi posledními zbudeš:<br>
s námi v čelo postav se!<p>

Už vyjíždí traktor v pole,<br>
kámen lámou dělníci,<br>
pero skřípe v naší škole,<br>
domy staví zedníci.<p>

I ty uč se od horníků<br>
černé uhlí dolovat!<br>
Po boku všech úderníků<br>
plán je třeba překonat!<p>

Taková je naše rada,<br>
jestli s námi jíti chceš:<br>
na zítřek nic neodkládej,<br>
udělej to ještě dnes!<p>


