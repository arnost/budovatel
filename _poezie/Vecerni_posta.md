---
title: Večerní pošta 
autor: Ivo Štuka
vydal: Československý voják, 1952
---

Po schodech dupot, žerty a smích.  
Pak ticho napjaté, soudruzi nastoupili.  
Dychtivě čekáme na tuto chvíli,  
na lístky z domovů vzdálených.  
Číst se už začíná.  
Vyvolá staršina    
i moje jméno?   
A lístky a dopisy do našich dlaní se rozeběhnou.

Na naši světnici jediný dopis přišel.    
Přečti nám, Jožko, co ti to manželka píše!     
-- Líbám Tě, drahý. Vím, že až jednou    
přijedeš na dovolenou,    
kluka už nepoznáš. Roste jak z vody.   
Přestav si, před týdnem začal už chodit! -

Světnice opět hlaholí vtipem:   
Mládenci, víte,     
napíšem společně Jožkově ženě.   
-- Maminko milá! Netvař se překvapeně    
na naše psaní.      
Četli jsme Tvůj dopis před malou chvílí,  
jsme všichni Tvému děcku jak kmotři.   
Přejem Ti, ať Tvůj kluk roste a sílí,  
ať se jak bohatýr nebojí modřin,   
směle se rozlétne v životě našem volném a širém.  
My jeho nejisté krůčky nedáme nepříteli.  
My ostrou střelbu výtečně nastříleli    
a bdíme nad jeho dětským klidem a mírem.