---
title: Víš, jsi již přežitek 
autor: Jarmila Rozsypalová
vydal: Směna, kulturní čtrnáctideník mládeže, 1952
---

Poledne!    
Tramvaj lidmi přeplněná   
staví na hlavní ulici.   
Nastupuje s dítětem žena...  
Snědá, plných rtů, zářící.

Co však - občané - nestalo se.  
Sedí tu dáma - - - kroutí nosem,   
štítivě říká:  
"Ci - kán - ka!"

Oh, trnu.  
K hrdlu vztek se zvedá,  
že to nelze popsat ani.  
Cikánka vedle ní si sedá.  
Nu což? Ty hade buržoasní..!?

Nic! Okatě se odtahuje -   
a k nosu tiskne kapesník si.  
Potom důstojně vystupuje -   
záříc platinovými vlasy.

Eh ty!    
Mně stokrát milejší je   
ta žena tmavé pleti.   
Protože zná, co pro nás značí Říjen,  
protože pracuje -  
a zítřkům rodí děti.

Co ty - - -    
Ty umělá loutko namalovaná...   
Tvá chladná dokonalost    
jak pavouk v sítě lapá.   
A tvoje citlivost?     
Je pro druhé jen hraná.   
Pro parfum necítíš shnilé dušičky zápach.

Dívám se na tebe z odstupu - - - udivena.  
Víš, naše budoucnost cele té druhé patří.   
Ty - jsi již přežitek, zatím co ona žena   
je hodna obdivu. Je tmavá?   
Krásná! Září...!