---
title: Vítr - Máj
autor: Jiří Flíček
vydal: Červený květ, kulturně politický měsíčník, 1960
---

Vítr-gramofonová deska,  
Jejími vlásečnicemi spěchá den.     
Den-dálnice,     
po které šofér-slunce zpívá,    
když veze cihly jako čerstvé sny   
z cihlářské pece,   
jíž jsou vesnice a města,   
z cihlářské pece, v níž se z hlíny   
zvedly v rytmu džezu mé rýmy,   
jak statní sprinteři,  
kteří minuty zkracují na padesát vteřin   
hvězdného času.   
Je něco kohoutího v mém hlasu.  
Je jitro v něm a polnice.   
Smetiště včerejška smetly dálnice.


