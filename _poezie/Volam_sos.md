---
title: Volám SOS
autor: Frázek
vydal: Krušnohorský keramik, závodní časopis zaměstnanců n. p. Spojené keramické závody, Teplice, 1954
---

Strana a vláda chce   
jen dobré u nás,   
budoucnost šťastnou chce    
připravit pro nás.

My chceme pomoci,   
nechcem být zpátky,  
budovat to, co si   
přejeme já - ty.

Snižovat náklady   
je úkol průmyslu,   
musíme pracovat   
všichni v tom smyslu.

My chceme, pravda,   
radostně žíti,    
podmínkou však tu je   
náklady snížiti.

U nás však, jako vždy,   
děláme opak,   
zvyšujem náklady,   
zkuste se optat.

Na schůzích říkáme    
dlouhou už dobu    
že naše náklady  
musí jít dolů.

Víc však neděláme,   
darmo se zlobit,  
ty vlastní náklady   
ne a ne shodit.

V čem vězí náklady   
výroby naší,    
krčí se rameny -    
tady jsme v kaši.

Rcete nám, účtaři,   
v čem nás to tíží?   
Najde se spasitel   
a náklady sníží?

Když se však spojíme  
a potáhnem spolu,    
náklady snížíme,  
věřte přec tomu.

Strana a vláda     
sníží nám ceny,  
rodiny naše pak,  
budou spokojeny.

Budem žít v nadbytku   
my i naše děti,    
všichni naši nepřátelé     
budou nám záviděti.