---
title: Začíná nový den
autor: Josef Zahradníček
vydal: časopis Československý voják, 1952
---

Omyje země svou tvář v rose ranní   
a pak se lesknou její oči - rybníky,   
Začíná nový den, s ním zápas veliký:   
bojujem o mír, každý jinou zbraní

a nelze říci, kdo z nás hůře -    
Bojuji puškou, kterou na střelnici   
se zatajeným dechem tisknu k líci,   
abych měl další zásah ve figuře.

Sbíječkou zase odlamuje táta     
veliké, matné plástve uhlí v dole.   
Můj bratr jede na družstevní pole,    
aby pak mohl svážet centy zlata.

Začíná nový den, s ním zápas veliký:    
bojujem o mír, každý jinou zbraní   
a nelze říci, kdo z nás hůře brání   
mír země, sady, stáje, rybníky.
