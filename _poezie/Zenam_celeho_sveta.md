---
title: Ženám celého světa 
autor: Leona Zembinská
vydal: Přerovský železničář, závodní časopis zaměstnanců ČSD v Přerovském železničním uzlu, 1962
---

Džamilo, Dolores, Maruško, Anny,  
a jak se všechny jmenujete,   
Vy, statečné ženy,   
na celém širém světě!

Na Vás dnes myslím,   
na Vaši práci,     
na Vaše domovy, přejíc Vám,   
nechť klid a mír se do nich vždy jen vrací!

Na Kongo myslím, na Alžír,  
na tebe sladká Francie,   
na všechny ženy zemí,  
v nichž ohrožen je mír.

Na Vás dnes myslím, na Vaše děti,   
což mohou za to, jsou-li tmavší pleti?

Na Vás dnes myslím, matky    
celého světa,    
zabraňte válce pro děti,   
pro ně ať míru zahrada   
na světě vždy jen vzkvétá.