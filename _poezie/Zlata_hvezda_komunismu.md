---
title: Zlatá hvězda komunismu
autor: Marie Majerová
vydal: Spartakiádní zpravodaj, 1960
---

    Báseň nár. umělkyně k II. celostátní spartakiádě

Od pólu k pólu jde tvá sláva světem    
hřmí bubny vítězného pochodu    
trilkuje skočná mírových dožínek   
v souhvězdích vesmíru jsi jediná pro člověka    
ty zlatá hvězdo komunismu    
stálice míru!   
Z jiskry tvé vyšlehl nesmrtelný plamen   
svou silou plaší netopýří tmu   
ten věčný žár je v touze dělných lidí   
milión paží, milión srdcí,  
vzpíná se k tobě v horoucí lásce   
sne zástupů a pravdo skutečnosti,   
tvou čaromocí promění se svět.