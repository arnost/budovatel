---
title: Zlevnění
autor: František Vymazal
vydal: Rozběh, závodní časopis zaměstnanců n. p. Ingstav Brno, nositele Řádu práce, 1954
---

Dodržujíc naše vláda   
zářijové prohlášení,  
vyhlásila již po třetí   
cenové snížení.    
Snížila nám značně ceny   
textilu i potravin,   
obuv, různé druhy zboží,   
mnohých strojů, stavebnin.  
Záleží však nyní na nás,   
zda si ceny udržíme.  
Svojí prací, svojí pílí   
vládu podpoříme.  
Budeme teď ještě lépe    
plnit svoje úkoly,   
produktivitu dál zvyšovat   
a útočit na normy!   
Černé mzdy a měkké normy    
bezpodmínečně odstranit,   
neboť tyto by nám mohly   
prodej zboží ohrozit.  
S chutí proto v další práci   
všichni rádi znovu jdem -   
a na počest snížení se zavazujem     
zkrátit roční úkol o týden.


