---
title: Anti-Gide
autor: S. K. Neumann
---


Kdo se cítí v Sovětském svazu nesvobodným? Žalostné trosky
vyžíračů. Čert je vem! Byl podán důkaz, že to bez nich jde na světě
tisíckrát lépe. Theoretičtí hnidopiši,revoluční romantikové, ješitní a
nenávistní zneuznanci. Čert je vem! Všude rozsévají toliko
rozklad. Dekadentní básníci a umělci. Čert je vem! Socialismus
potřebuje zdravých, silných a statečných lidí, ne ufňukaných zbabělců,
ne ješitných tatrmanů formalistních, ne sexuálních psychopatů. To
všechno jsou zbytky minulosti. Mladé generace se přes ně přelijí jako
jarní vody.
