---
title: Bojová sláva sovětského letectva
autor: Plukovník N. Děnisov
---


Příslušníci sovětského letectva prošli slavnou bojovou cestu. Do
letopisu sovětského letectva vepsali letci mnoho zářivých
stránek. Soudruh Stalin, když mluvil o vítězstvích, jichž dobyli v
letech Veliké vlastenecké války hrdinní sovětští letci, řekl, v jednom
ze svých rozkazů, že "sovětský lid, lid-vítěz, je oprávněně hrdý na
bojovou slávu svých letců".

<p>

Veliká je bojová sláva stalinského letectva -- věrného spolubojovníka 
Sovětské armády a vojenského loďstva. Zdrojem skvělých hrdinských
činů, které vykonali sovětští letci v boji proti nepřátelům
socialistického státu, bylo životodárné sovětské vlastenectví,
bezmezná láska k socialistické vlasti, komunistické straně a moudrému
vůdci národů Josefu Vissarionoviči Stalinovi. Vysoké bojové umění,
mistrovské ovládání skvělé techniky sovětské výroby, žhavá nenávist k
nepříteli -- to všechno spojeno s hlubokým chápáním cílů spravedlivého
osvobozeneckého boje, který vedl sovětský lid pod vedením komunistické
strany a soudruha Stalina, umožňovalo sovětským letcům dobývat
skvělých vítězství.

<p>

V úporných bojích proti nepřátelům socialistické vlasti pozvedli
sovětští letci vysoko prapor sovětské země -- vlasti letectví. Je
dobře známo, že celý rozvoj světové vědy, techniky a kultury je
nerozlučně spjat se jmény četných talentovaných představitelů
sovětského lidu.

<p>
Sovětská země je právem považována za vlast nejskvělejších vědeckých
objevů a technických vynálezů. V každé oblasti vědy a techniky
dosahovali ruští lidé jako první na světě skvělých úspěchů a kráčeli v
čele vědeckého a technického pokroku.

<p>

Jedním z takových úspěchů, které mají světový význam, jsou podnětné
práce ruského lidu v oblasti vzduchoplavectví a letectví. V Rusku,
mnohem dříve, než v Evropě a Americe, byly vytvořeny první létací
přístroje ba světě -- vzdušné balóny, letouny a helikoptery, letecké
motory, byly objeveny základní zákony letu a provedeny nejdůležitější
aerodynamické výzkumy.

<p>

Při objevování nových cest k dobytí vzdušného prostoru dosáhl sovětský
lid mimořádných úspěchů. Do dějin vzniku a rozvoje letectví jsou
zlatým písmem vepsána jména slavných ruských vědců M.V. Lomonosova,
D.I. Mendělejeva, N.V. Žukovského, S.A. Čaplygina, K.E. Ciolkovkého,
vynálezce letadla A. F. Možajského, zakladatele vyšší pilotáže
P.N. Něstěrova a mnohých jiných vynikajících vědců, vynálezců a
badatelů v letectví, kteří vložili neocenitelný vklad do letecké vědy
a techniky.

<p>
Zároveň s celkovým růstem letectví se nepřetržitě rozvíjela také
domácí letecká věda. Přední představitelé ruské vojenské vědy došli
první na světě k závěru o skvělé budoucnosti rodícího se letectva jako
nového druhu vojsk, jako součásti všech ozbrojených sil státu. V Rusku
dříve, než v jiných zemích byly jako první na světě postaveny typy
rychlostních letounů, určených pro vzdušný boj, vytvořeny těžké
vícemotorové letouny, provedeny obtížné cílové a skupinové lety,
vypracovány základní zásady taktiky vzdušného boje, leteckého
průzkumu, bombardovacích a bitevních akcí. Ruská vojenská věda se
směle a výrazně zabývala otázkou vytvoření a rozvoje vojenských
vzdušných sil a pečovala o jejich vybavení vším nezbytným pro
vedení bojových operací a k podpoře pozemních vojsk a válečného námořnictva.

<p>

Avšak vládnoucí kruhy carského Ruska, které byly ve vleku zahraničního
kapitálu a slepě se skláněly před vším zahraničním, všemožně brzdily
rozvoj domácí vědy a techniky, spoutávaly tvůrčí snahy vědců a
vynálezců. Zrádné pikle cizinců, které sloužili carskému samoděržaví a
neustále usilovali o oslabení válečného potenciálu Ruska, znemožňovaly
uskutečnění důležitých vědeckých výzkumů a technických návrhů předních
ruských badatelů. Agenti cizí buržoazie se jich zmocňovali a
uskutečňovali je v západní Evropě a Americe jakožto "nejnovější"
vymoženosti ciziny. A po uplynutí určité doby již zastaralé "patenty"
byly prodávány za velké obnosy carské vládě, která se vůbec nestarala
o prvenství domácí vědy a techniky a kupovala tyto vynálezy, jen když
na nich byla zahraniční značka.

<p>


Velká říjnová socialistická revoluce, vůdcové sovětského lidu
V. I. Lenin a J. V. Stalin uvedli domácí vědu a techniku, a mezi nimi
ovšem i letectvo, na nové cesty rozvoje a otevřeli sovětskému
vojenskému letectví široké obzory. V úporném boji proti cizí
intervenci a vnitřní kontrarevoluci se zrodily nové zásady bojového
využití letectva. Na bojištích občanské války se mladé sovětské
letectvo vedené V. I. Leninem a J. V. Stalinem , ukázalo jako
spolehlivý pomocník pozemních vojsk Rudé armády. Sovětští letci
vykonali v letech občanské války přes 12000 letů, nashromáždili
značné bojové zkušenosti a tvořivě objevili řadu nových způsobů
nejúčinnějšího bojového použití letecké zbraně. V bitvách za občanské
války se formovalo hrdinství sovětského vojenského letce -- věrného
obránce svého lidu, své milované vlasti.

<p>

Opírajíc se o žulové základy marxismu-leninismu o pevné základy
stalinské vojenské vědy, nejpokrokovější na světě, po pečlivém
prostudování zkušeností první světové války a hrdinského boje
sovětského lidu proti cizí intervenci a vnitřní kontrarevoluci,
rozpracovala sovětská vojenská věda do hloubky základní zásady
budování sovětských vojenských vzdušných sil a jejich operačního
taktického použití. Vojensko-theoretické práce největšího z vojevůdců
naší epochy, J.V. Stalina, jeho bezprostřední řízení výstavby
sovětského letce k důstojnému řešení nejdůležitějších problémů, před
kterými stálo světské letectvo. Nejbližší spolubojovníci velikého
Stalina -- velitelé Sovětské armády K.J. Vorošilov a M.V. Frunze --
ukazovali ve svých vojensko-vědeckých pracích sovětských leteckým
velitelům nejsprávnější cesty, jimiž e má rozvíjet jejich operační a
taktické umění.

<p>

Díky neustále péči bolševické strany a osobně soudruha Stalina o
upevnění moci sovětské vlasti, bylo sovětské letectvo v letech
mírového socialistického budování vybaveno skvělou technikou. Kádry
sovětského letectva, vychované komunistickou stranou, byly vyzbrojeny
nejpokrokovější stalinskou vojenskou vědou. Na rozdíl od buržoazních
vojenských theorií, které buď přeceňovaly úlohu a místo letectva v
celkovém systému ozbrojených sil, nebo naopak stavěly před ně příliš
omezené úkoly, sovětská vojenská věda, pohlížejíc na základní otázky
operačního a taktického využití vojenských vzdušných sil, vycházela  z
toho, že "úkolem vojenského umění je zajistit pro sebe všechny druhy
vojsk, přivést je úplné dokonalosti a mistrně koordinovat jejich
činnost" (J. Stalin).

<p>
Veliká vlastenecká válka názorně ukázala správnost všech zásad
vojenské vědy, pokrokový ráz sovětského vojenského letectví. Pod
vedením velikého Stalina dosáhly vojenské ozbrojené síly vynikajících
vítězství tím, že rozdrtily hitlerovské Německo a imperialistické Japonsko.

<p>


Sovětské letectvo bojovalo proti nepříteli v těsné součinnosti s
pozemními a vojenskými námořními silami sovětského státu a získalo si
velkou bojovou slávu. V letech úporných bojů proti hitlerovským
okupantům a japonským imperialistům sovětská vojenská věda, neustále
usměrňována soudruhem Stalinem, tvořivě rozpracovala celou řadu nových
způsobů bojového využití letectva. Sovětským letcům a leteckým
velitelům právem náleží prvenství jak v theoretickém, tak v praktickém
uskutečnění četných forem boje ve vzduchu i akcí bombardovacího a
bitevního letectva. Ve vzduchu, na zemi i na moři bez ustání drtili
stalinští sokoli společně s pozemními vojsky a válečným loďstvem
nepřítele a se ctí splnili svou povinost vůči vlasti.

<p>

Když fašističtí pohlaváři zahájili válku proti SSSR a vyhradili ve
svých uchvatitelských plánech význačné místo svému letectvu, hanebně
se přepočítali. Podceňovali sílu sovětského letectva, nepřihlédli k
obrovským výrobním možnostem, jimiž disponuje socialistický
průmysl. Jejich omyly byly pro fašistické Německo osudné. Stalinské
letectvo -- stejně jako veškeré sovětské ozbrojené síly -- se ctí
obstálo ve zkoušce prvního období války. Odrazilo údery nepřátelských
vzdušných armád, vnutilo nepříteli svou vůli a donutilo ho svádět
takové boje, v nichž vykrvácel, a pak ho definitivně vyhnalo ze
širokých prostorů sovětského vzdušného oceánu.

<p>

Boj byl dlouhý a úporný. Zvláště těžký byl rok 1941, kdy měl nepřítel
v letadlech početní převahu. Slavný ruský vojevůdce A.V. Suvorov
říkal, že se bojuje nikoli počtem, ale uměním. Hrdinští sovětští letci
svými hrdinskými činy skvěle potvrdili správnost suvorovského pravidla
ve válce. Ukázali, že jsou mistry vzdušného boje a způsobili nepříteli
obrovské ztráty. Již na začátku války v gigantické bitvě na přístupech
k Moskvě byla zlomena síla nepřátelského letectva: u Moskvy utrpělo
krutou porážku. Tam sovětští letci rozptýlili mythus o
"všemohoucnosti" fašistického letectva, tam na polích u Moskvy byl
pohřben mythus o "neporazitelnosti" německé fašistické armády.

<p>


Hrdiští stalinští sokoli v dalších úporných bojích na hlavu porazili
vychvalované hitlerovské letectvo a od léta 1943 již neomezeně ovládli
vzduch. Vlast důstojně ocenila hrdinské činy a zásluhy svých vzdušných
bohatýrů. Za Veliké vlastenecké války obdrželo tisíce stalinských
sokolů čestný titul Hrdina Sovětského svazu; mnohým z nich byl tento
titul udělen dvakrát a takovým mistrům vzdušného boje, jako jsou
A.I. Pokryškin a I.N. Kožedub, třikrát. Přes 200000 nejstatečnějších s
nejmistrnějších letců, letovodů, důstojníků, generálů, inženýrů
a techniků slavného sovětského letectva bylo vyznamenáno řády a medailemi.

<p>

Nadvlády ve vzduchu dobylo sovětské letectvo proto, že se splnění
tohoto úkolu zúčastnila pod vedením soudruha Stalina celá sovětská
země. Vítězství ve vzduchu byla připravena v hlubokém týlu -- v
továrnách a závodech, v konstrukčních kancelářích konstruktérů
Jakovleva, Lavočkina, Iljušina, Tupoleva, Mikulina, Klimova, Švecova,
Špitalského, Berezina, Volkova, Jarceva, Nudělniana, Suranova a
jiných. Sovětský lid podle zásluhy ocenil úspěchy proslavených
leteckých konstruktérů; mnohým z nich byl udělen čestný titul Hrdina
socialistické práce.

<p>

Stalinské letectvo vedlo nejen boje ve vzduchu, ale také se aktivně
účastnilo rozdrcení pozemních vojsk nepřítele. Během války provedli
stalinští sokoli miliony bojových letů. Svrhli na vojska, opevnění a
vojenské průmyslové objekty nepřítele statisíce tun pum. Mohutnou
činností sovětského letectva utrpěl nepřítel nenahraditelné ztráty na
lidech a materiálu, což urychlilo jeho definitivní zničení.

<p>

Stalinské letectvo vepsalo nehynoucí stránky do letopisů Veliké
vlastenecké války. Slavné činy stalinských letců budou četným pokolením
sloužit jako nezapomenutelné příklady velikosti morálního ducha. Svými
drtivými údery, zasazenými nepříteli, pomohli sovětští letci hrdinným
vojákům pozemních a vojenských námořních sil uhájit svobodu a
nezávislost socialistické vlasti, dosáhnout úplného a konečného
vítězství nad německým fašismem a pomohli také likvidovat druhé
ohnisko válečné agrese -- japonský imperialismus.

<p>

Každá episoda tohoto titánského boje oplývá příklady nevídané
statečnosti a hrdinství sovětských letců a jejich nepřekonatelného
bojového mistrovství.

<p>
Soudruh Stalin vysoce ocenil bojové úsilí sovětských letců i úspěchy
sovětského vojenského letectví, které vytrvale vyhledávalo nové formy
boje s nepřítelem a rychle je uvádělo do každodenní bojové činnosti
sovětských vzdušných vojsk.

<p>
"Slavní sokolové naší otčiny," prohlásil soudruh Stalin, "rozdrtili v
urputných bitvách vychvalované německé letectvo, čímž zajistili Rudé
armádě operační svobodu a zbavili obyvatelstvo naší země nepřátelského
leteckého bombardování.

<p>

Slavní sokolové naší otčiny zasazovali společně s celou Rudou armádou
zdrcující rány nepříteli, ničili jeho vojska a technickou
výzbroj. Dovedné operace našeho statečného letectva neustále
napomáhaly úspěchům pozemního vojska a přispěly tak ke konečné porážce nepřítele."

<p>

A nyní, v poválečných letech, vstoupilo sovětské letectvo do nové
etapy svého rozvoje. Letectvo země sovětů, kráčejíc v čele leteckého
pokroku, se neustále zdokonaluje. Sovětské letectvo je vybaveno
prvotřídní moderní technikou a disponuje skvěle vycvičenými kádry.

<p>

Stalinští sokolové věrně chrání své slavné bojové tradice, důkladně
studují zkušenosti z Veliké vlastenecké války a houževnatě pracují na
rozřešení nových problémů využití letectva a tím ještě více upevňují
moc nejpokrokovějšího letectva na světě.
