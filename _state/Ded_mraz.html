---
title: Děd Mráz
---

<em>Sborník pro 1.-4. třídu osmiletých škol, vyd. Svaz
    československo-sovětského
    přátelství a Svět sovětů, Praha
    1953.</em>

<p>

    ... Děda Mráz je symbolisovaná přírodní síla, pohádková bytost. ... Stará lidová slavnost zimního slunovratu,
    která dochází nového vyjádření v pohádkové postavě oblíbeného Dědy Mráze, jehož se nebojíme, nýbrž
    kterého jsme učinili symbolem dětské a všeobecné lidské radosti a sbratření národů světa míru -- to je
    náplň našich besídek s Dědou Mrázem. Ve starší době, hlavně za carského Ruska, nebyl Děda Mráz vždy
    dobrý a laskavý. Staré carské pravoslaví jej učinilo nástrojem pro potlačení všeho pokrokového, učinilo jej
    záměrně zlým a obávaným pro děti chudých a utlačených a dobrým Dědou Mrázem jen pro bohaté a
    mocné, jejichž děti bývaly obdarovávány Dědou Mrázem o hlavních pravoslavných církevních svátcích 24.
    a 25. prosince, tak jako v našich zemích chodíval nadělovat bohatě a štědře zase jen dětem bohatých
    rodičů Ježíšek. V sovětské společnosti má ovšem Děda Mráz docela jiné poslání a jiný význam. V
    Sovětském svazu je součástí dětských radovánek celý měsíc a slavnosti s Dědou Mrázem vrcholí vždy na
    přelomu roku, v noci z 31. prosince starého roku na 1. ledna nového roku. Z dřívějšího zlého Dědy Mráze,
    který býval krutým vládcem a vykonavatelem vůle zlé zimy, stává se Dědou Mrázem jiným. Proměňuje se
    nám v laskavého a dobráckého přítele dětí. Je nositelem myšlenky míru, sbratření mezi národy celého
    světa a u nás vděčnosti a lásky k Sovětskému svazu a jeho lidu a šiřitelem jeho poznání.

