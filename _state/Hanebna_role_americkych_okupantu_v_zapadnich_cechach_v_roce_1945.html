---
title: Hanebná role amerických   okupantů v západních Čechách v roce 1945
autor: K. Bartošek a K. Pichlík
vydal: Svoboda 1951
---

<i>... Je-li však mezi zradami, zákeřnostmi a škůdcovstvím možno
srovnávat, potom nejhorší a nejpokrytější úlohu</i> (od "pokrytá
úloha"?) <i>sehráli američtí okupanti v západních Čechách v roce
1945. Nasazovali si masku "přátel" nebo dokonce "osvoboditelů", ačkoli
od první chvíle, kdy vstoupili na naše území, přicházeli jako
nepřátelé našeho lidu, jako kolonisátoři a potlačovatelé, jako
ochránci nacistů a osnovatelé nové války proti SSSR i naší
zemi. ...

<p>Jaká je historická pravda o událostech v Plzni na konci
války?<br>
<a href="/img/rozdil.jpg" target="obrs"><img src="/img/rozdil-1.jpg" border="0pt"></a><br>
    
Je nutno předeslat, že velení americké armády, které bylo ke konci
války plně zaměstnáno spřádáním protisovětských intrik se zbytky
nacistické soldatesky, nemělo zájem ani úmysl osvobozovat náš lid od
hitlerovské okupace. Chtělo -- podle dohody s vedením hitlerovských
armád -- ponechat nacistickému katovi Schörnerovi v Čechách všechny
možnosti k co nejtužšímu odporu proti Sovětské armádě, postupující v
těžkých bojích. Poskytovalo Schörnerovi čas, aby mohl taktikou
"spálené země" potlačit revoluční vlnu, která šla našimi zeměmi s
každým krokem Sovětské armády.</i> (Mmch., to je zajímavé: "americká
armáda" a "Sovětská armáda" :-))<i> Dávalo možnost K. H. Frankovi, aby
podle slibu, který jim dal, udělal za ně "černou práci" -- aby
vyvraždil vedoucí vězněné komunisty a zlomil odpor českého lidu. A
konečně čekali, až jejich agenti ve spolupráci s pochopy K. H. Franka
"připraví půdu" v Čechách a až se pak Schörnerovi esesmani přijedou k
nim vzdát. ...

<p>... Prolhaná legenda o "osvobození" Plzně americkou
armádou nemá s historickou pravdou nic společného. Skutečnost je
taková, že svobodu přinesl plzeňským pracujícím mohutný postup
Sovětské armády. ...

<p>
<a href="/img/youczech.jpg" target="obrs"><img src="/img/youczech.gif" border="0pt"></a><br>

... Zrádnou tvář amerického velení v západních
Čechách potvrzuje i poměěr americké armády k bojům v Praze. Americké
vrchní velení, jak potvrzuje v citované již knize B. D. Wallace,
zastavilo 7. května 1945 postup III. armády v Československu. V
západních Čechách byly shromážděny početné útvary americké armády;
celé dva armádní sbory. Byly to čerstvé síly, neunavené prakticky
žádnými boji. Na pomoc Praze však vyslány nebyly. ...

<p>
... Zůstane navždy v paměti našeho lidu, že to byla Sovětská armáda,
která osvobodila <u>celou</u> naši vlast od nacistické poroby a
přinesla svobodu našim národům. Za své osvobození vděčí <u>celá</u>
naše republika, všechen náš lid, jedině vítězství Sovětské armády,
jedině velikému Stalinovi.</i><p>




