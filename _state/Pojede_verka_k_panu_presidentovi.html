---
title: Pojede Věrka k panu presidentovi?
---


Naše dopisovatelka, Věrka Košářová ze IV. tř. střední školy na Kladně,
nám píše:

<p>
    <i>Drazí soudruzi,</i>

<p>
    <i>
        jak jsem vám již psala, chodím do čtvrtého ročníku a za rok mi nastane
        období, kdy se budu rozmýšlet, do kterého půjdu zaměstnání. Ale já
        jsem se rozhodla již teď, že půjdu na hornictví. Možná, že se Vám bude
        zdát mé rozhodnutí divné, ale já jsem se tak rozhodla proto, protože
        vím, že naše republika potřebuje hodně uhlí, a že kdyby nebylo uhlí,
        nemohli by pracovat v továrnách a jiných podnicích. Proto bych Vás
        velmi poprosila, kdybyste mi napsali, jak se Vám mé rozhodnutí líbí, a
        kdybyste napsli pár slov mé mamince, aby mně nebránila jít na
        hornictví. Víte, ona mne na toto povolání nechce pustit, a tak si
        myslím, že by byla povolnější, kdybyste jí napsali něco o významu
        horníka v naší socialistické vlasti.</i>

<p>

    <i>Se soudružským pozdravem</i>

<p>

    <i>Věrka Košařová, žákyně IV. ročníku.</i>


<p>
    Uvítali jsem dopis Věrky Košařové a přejeme jí, aby ji maminka na
    hornictví, nejčestnější povolání v našm státě, pustila. Pak se Věrka
    také dostane do Lán, k panu presidentovi Gottwaldovi, který každoročně
    zve všechny děti, které se přihlásily do hornictví. Ale musíme, my i
    vy, ještě přesvědčit Věrčinu maminku, která se nemůže rozhodnout.

<p>

    <b>Napište všichni, napište každý z vás, napište brzy dopisem Věrčině
        mamince a vysvětlete jí, proč je nutné, aby Věrka na to hornitví
        šla. Napište Věrčině mamince, jak je práce horníka čestná a důležitá
        pro každého z nás. Napište jí, že se nemusí bát, že se v dolech Věrce
        něco stane.</b>

<p>

    Vaše dopisy pomohou Věrce ke splnění jejího přání a pomohou jí k
    návštěvě u prvního horníka republiky, pana presidenta. Dopisy
    posílejte na adresu: redakce MATEŘÍDOUŠKY, Staropramenná 12, PRAHA XVI
    a nezapomeňte uvést své jméno, adresu, školu, do které chodíte, a
    kolik je vám let. Na obálku připište PRO VĚRČINU MAMINKU. My jí
    všechny vaše dopisy pošleme společně. Děkujeme vám jménem Věrčiným a
    jménem všech dívek a chlapců, kteří republice chtějí pomáhat na
    nejodpovědnějším místě.

<p>

    <i>V 5. čísle jsme otiskli dopis pionýrky Věrky, kterou maminka nechce
        pustit na hornictví. A nyní se nám dostal do rukou dopis, který rovnou
        posíláme Věrčině mamince. Napsala jej pionýrka, dnes již
        svazačka-hornická učednice Nedvědová, své dřívější pionýrské skupině.</i>

<p>

    Milí pionýři,

<p>

    Píši Vám z internátu v Červeném Hrádku. Je náz zde 270
    děvčat-horníků. Pracujeme na dole Koňev, bydlíme v krásných pokojích,
    máme krásné bílé postele a já bydlím se 6 děvčaty. Máme se rády a jsme
    jako jeden kolektiv u nás v Pionýru. Také jídla máme, co chceme.

<p>
    Dostávám za svou práci 1700 Kčs měsíčně. 700 Kčs platíme za jídlo a za
    šaty, 300 Kčs dostáváme na útratu a 700 Kčs nám ukládají soudruzi pro
    případ, když budeme něco potřebovat.

<p>

    Tři týdny už fárám do dolu. Těšila jsem se, ale když jsem po prvé
    fárala, byla ve mě malá dušička. Byl to divný pocit, uši mi zalehly,
    ani jsem neslyšela. Ale za pár dní mi to ani nepřišlo.

<p>
    Když se vracíme ze šichty, pěkně se vykoupáme pod sprchami a najíme
    se. Pak pracujeme v různých kroužcích. Také se školíme a učíme.

<p>
    Je nám tu velmi veselo. Fáráme zvesela se zpěvem a také ve volném čase
    je nám dobře. Někdy přijedou pro nás k dolu svazáci s harmonikou. Jsou
    ze Stavby mládeže a vyprávějí nám o své práci. Zpíváme s nimi a někdy
    i tančíme. Jsou to dobří kamarádí.

<p>
    Často si pionýři, na Vás vzpomínám a vyprávím ve schůzích i na pokoji
    našim děvčatům, jak jste dobře pracovali v Pionýru a já s Vámi.

<p>
    Když jsme se dověděla, že se 6 chlapců z našeho pionýrského kolektivu
    přihlásilo na hroníky, měla jsem velkou radost.

<p>
    Slibuji vám, pionýři, že naší skupině hanbu neudělám. Náš mistr mě již
    pochválil za práci a nyní. když budeme zase pracovat na povrchu, říká,
    že je naší party škoda.

<p>

    Nechybí mi tu nic, jen bych si přála, abyste také Vy, děvčata, se
    rozhodly pro horniství.

<p>
    Ráda bych vás tu přivítala a bylo by naám to ještě veseleji.

<p>
    Pionýři, všechny Vás zdravím Zdař bůh!

<p>
    Vaše Antonie Nedvědová, Červený Hrádek-Jirkov, okr. Chomutov.
