---
title: Soudruh Stalin nás učí rozumět písni
autor: A. S. Alexandrov
vydal: Pravda, 19. prosince 1939
---


Soubor písní a tanců Rudé armády cestoval po zemi, pořádal koncerty v letních
táborech a poskytoval tak pomoc rudoarmějské tvořivosti. Vojáci a velitelé znali už náš
nevelký skromný kolektiv, který se tehdy skládal z 25 až 30 členů.

<p>
    A potom, bylo to roku 1933, vystupoval náš soubor na slavnostní večeři v Ústředním
    domě Rudé armády. V sále byli přítomni vedoucí strany a vlády.

<p>
    "Chce si s vámi pohovořit soudruh Stalin," řekli mi po závěrečném čísle našeho
    programu.

<p>
    Josef Vissarionovič srdečně poděkoval souboru za vystoupení a zavedl řeč na to
    nejhlavnější, na nejožehavější otázky našeho souboru.

<p>
    "Musíte doplnít svůj repertoár lidovými písněmi," řekl.

<p>
    Řekl jsem otevřeně soudruhu Stalinovi o našich pochybnostech. Představovali jsme si,
    že když je náš soubor vojenský, musí zpívat vojenské písně. To sice omezuje naši práci,
    ale rozšířit její kruh jsme se báli.

<p>
    "Nebojte se," řekl naléhavě soudruh Stalin. "Využijte co možná nejvíc lidové písně.
    Zahrňte do svého repertoáru i nejlepší klasická díla. Máte k tomu všechny možnosti."

<p>
    Toho večera jsme opouštěli budovu Ústředního domu Rudé armády radostní a
    okřídlení. Souboru písní a tanců Rudé armády se otevřela nová cesta.

<p>
    ... V posledních letech jsme měli možnost nejednou vystupovat na recepcích v Kremlu
    a na slavnostních představeních ve Velkém divadle. Jednou jsme zpívali v Kremlu
    "Volžskou burlackou":

<p>


    V zeleném rozkvětu máje<br>
    na břehu řeky Volhy<br>
    vlekou plachetnici z kraje<br>
    mládenci a starci mdlí.

<p>

    A dokud do hrudi budou<br>
    řezat lana lodice,<br>
    matka Volha pěnou rudou<br>
    nepřestane bouřit se.

<p>

    Ne, ne lodice s plachtami,<br>
    než s řetězy na nohou<br>
    život svůj si vlekou sami<br>
    a uvléct jej nemohou.

<p>

    Po představení si mě zavolal Josef Vissarionovič.

<p>
    "Skvělá píseň," řekl, "ale cosi v ní chybí."

<p>
    Zvedl hlavu a usmál se

<p>
    "Vy jste skladatel. Přemýšlejte!"

<p>
    Když jsem se vrátil po koncertě domů, sedl jsem si ke klavíru a několikrát jsem si
    zahrál píseň, zamyslil se nad textem a zkoumal jsem způsob provedení. Ano! Soudruh
    Stalin měl úplnou pravdu. Chyba je v obsahové gradaci textu. Druhou sloku je třeba
    přeložit na konec. Jak to, že jsme si toho nevšimli sami? Vždyť to dává písni hned nový,
    vysoký rozlet a umožňuje vést ji stálým stupňováním k finale!

<p>
    Opravili jsme text i přednes a "Volžská burlacká" zazněla s takovou silou, jakou jsme v
    ní ani nečekali.

<p>
    Na jistém koncertě uslyšel soudruh Stalin náš přednes oblíbené písně "Vypřahejte,
    chlapci, koně". Zpívali jsme ji v pochodovém tempu.

<p>
    "Mám dojem, že by ji bylo třeba zpívat pomaleji," řekl Josef Vissarionovič.

<p>
    A zřejmě zpozoroval v očích spolubesedníka otázku a dodal prostě: "Vždyť je to
    stepní, široká píseň."

<p>
    V repertoáru souboru je mnoho čísel, která jsou v naší paměti navždy spojena s
    kritikou a názory soudruha Stalina. K XVIII. sjezdu strany jsme připravili "Píseň o zemi"
    podle slov Lebeděva-Kumače. Soubor ji přednesl na koncertě v Kremlu.

<p>
    "Až skončíte program, zazpívejte tuto píseň ještě jednou," poprosil soudruh Stalin. "Ale
    zkuste zpívat slavnostněji, jako hymnu."

<p>
    A Píseň o zemi, opakovaná už nikoliv v původním pochodovém tempu, byla objevem
    pro samého jejího skladatele.

<p align="right">
    (A.S.Alexandrov, Pravda, 19. prosince 1939)

<p>
    A teď už nezbývá, než se dát do zpěvu, či poslechu. Při těchto písních zapomeneme
    na únavu po třicetikilometrovém pochodu, jimi budeme začínat své kulturní besedy a
    hodiny politické výchovy, zazní na cvičišti, na pochodu i v učebnách, v kulturních
    světnicích, při odechu, za výcviku a na podiích Soutěže tvořivosti.

<p>
    A ať učí nenávisti i lásce. Nenávisti k těm, kteří kazí svět a nechtějí slyšet píseň míru.
    Lásce k těm, kteří ho svýma rukama stavějí a chrání.

