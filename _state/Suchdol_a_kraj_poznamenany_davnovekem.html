---
title:  Suchdol a kraj poznamenaný dávnověkem
autor: L. Navrátil
vydal: Osvětová beseda v Suchdole  u Prahy,  1964.
---


Strana sociálně demokratická byla založena v Suchdole v roce 1900, o což měl přední zásluhu do obce se
přistěhovavší dělník Václav Hendrych. Spolkovou místnost měla strana v Hálkově hostinci a v příštím roce
už i prapor, na němž byly vyšity dvě spojené ruce. Úřední povolení na nošení praporu však neměli, marně
se o ně namáhali a tak, když suchdolští přišli s rozvinutým praporem na schůzi do Únětic, která byla
povolena za pivovarem v úvozové cestě, "poldové", jak se tehdy říkalo četníkům a policajtům, prapor zočili
a chtěli jej zabavit. Praporečník soudruh Peška jim však s praporem včas unikl; pro větší jistotu neumístil
jej ve spolkové hostinské místnosti, ale dal prapor v úschovu J. Pomajzlovi. Navečer se v Suchdole
zablýskaly četnické helmy a bodáky a Pomajzl ze strachu před žandarmy prapor v polích spálil a kovovou
špičku hodil do Vltavy.

<p>

    Takové byly počátky dělnického hnutí! A v takových poměrech se pracovalo pro lepší zítřek dělnického
    lidu!

