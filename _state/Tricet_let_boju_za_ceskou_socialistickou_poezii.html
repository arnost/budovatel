---
title:  Třicet let bojů za českou socialistickou poezii
autor: Ladislav Štoll
---


<em>Citace s poznámkami (zpracoval zival)</em>
<br><b>Halas</b> byl první,který to od Štolla dostal naplno:"Není pochyby o tom, že Halasova poesie je svou podstatou (nejde o jednotlivé vytržené verše) poesií epochy rozkladu, nemoci, zániku, poesií starého světa, a že měla, jak ještě ukáži, na nejmladší pokolení, na mládež vliv nanejvýš neblahý."
<br>
<br><b>Josef Hora</b> to také pěkně schytal:
<br>Hora ve své básni o Leninovi píše:
<br><i>"Stojíme u tvého hrobu,
<br>Lenine, Lenine, Lenine...
<br>Šli jsme cestou, jíž šel jsi,
<br>šli jsme a nedošli jsme,
<br>vztahovali jsme ruce
<br>k tvé hvězdě a nedosáhli jsme.</i>"
<br>(Josef Hora: "Deset let", 1929)
<br>Štoll to komentuje:"Ano, nedosáhli! A to právě v době, kdy stamilionový sovětský lid s hrdinskou uvědomělostí a heroismem v dějinách nevídanými začíná uskutečňovat první pětiletý plán, kdy veliký, statečný Stalin svádí urputný zápas proti šiřitelům malověrnosti a nevíry v uskutečnitelnost socialismu..."
<br>Dále Š. (proloženě!!) jedovatě poznamenává:<b> "Je příznačné, že ani jeden z těchto básníků - ani Hora, ani Seifert, ani Halas - už nenašli slova verše pro Stalina.</b>" No, to je tedy ostuda! :-)
<br>
<br>"Osobností Klementa Gottwalda začíná i do kulturního našeho života prozařovat duch stalinismu." (Pozn.: Jedna z mála "pravdivých" vět knihy.)
<br>
<br>"Lid přece nemůže milovat morbidní poesii Halasovu...".
<br>
<br>Dále se L.Š.může pominout z Halasovy básně <b>Staré ženy</b>, kterou uvedl v obsáhlých citacích: <i>... klíny starých žen, jímko dětských nářků...atd.</i>.
<br>Okamžitě nazval Halase "existencionalistou" a poznamenává: "Vyprávěl mi jeden mladý soudruh o tom, jak zděšena a pobouřena byla jeho matka, když viděla, jak on, její syn,studující tehdy před válkou, čte tyto verše. <b>Rozhořčení prosté ženy bylo správným kritickým zhodnocením této poesie."</b>
<br>
<br>A dále: "St.K.Neumanna pobouřila Halasova kniha do té míry, že mu <b>vnutila do ruky pero</b>, aby proti ní obhájil skutečný humanismus... ak vznikla krásná Neumannova báseň <b>Staří dělníci</b>:
<br>Jen ukázka:
<br><i>...ruce starých dělníků
<br>v slabosti ještě dosti silné
<br>aby nabrousily srp
<br>aby podaly vědro
<br>aby přibily hřebík pro obrázek Leninův...</i>
<br>
<br>Po vydání knihy <b>S.K.Neumanna Anti-Gide </b>(kritika Návratu ze Sovětského svazu od André Gida) řekl Halas(?), že "...S.K.Neumanna dávno vymyzal z mysli."
<br>Odpověď S.K.N. je básnická:
<br>"<i>Jen mě vymaž ze srdce,
<br>vyškrtni mě z mysli,
<br>máš tam jed a smrt,
<br>Já jsem ze světelné látky,
<br>nevejdu se do hromádky,
<br>kterou dělá krt.</i>"
<br>
<br>A závěrem seznam lidí, kteří u Štolla totálně "propadli": Seifert (pesimismus, dekadence, kolísavost, nepevnost), Nezval (částečně: kropotkinovsky anarchistický ilusionismus), Hora (maloměšťácký ethisující abstraktní humanismus), Štyrský (typická poesie obchodních příručích,maloměšťácký cynik), Jacobson (protisovětský emigrant a theoretik formalismu), Černý (bergsonovský eklektik,estétský formalista), B.Fučík, J.Palivec, Hořec,Listopad, Grossmann,L.Tieck, L.Klíma, Šestov, Fichte, Nietzsche, Céline, Rilke.
<br>
