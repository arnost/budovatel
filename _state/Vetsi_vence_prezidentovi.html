---
title: Větší věnce prezidentovi
---


<i>Záznam v kanceláři prezidenta republiky, 9. 5. 1951</i>

<p>

Při kladení věnců zjišťuji v poslední době, že věnce pana prezidnta
republiky jsou podstatně menší, než věnce ostatních vládních a
ústavních činitelů.

<p>

Pokud vím, bylo v této věci přijato vládní usnesení, které určilo
vnitřní průměr věnců a zajišťovalo,, že věnce pana prezidenta
republiky nebudou zastiňovány věnci ostatních vládních činitelů.

<p>

Je nutno, abychom se věc podívali a zjistili, zda vládní usnesení je
dosud v platnosti a event. celou věc novu přezkoušeli.

<p>

<i>Rukou připsáno:</i> na věc byl upozorněn na poradě u přednosty KPR
dr. Z., který přislíbil, že hned po oslavách (dne 15. 5. 1951)
30. výročí KSČ zařídí nápravu.

<p>

Pokud se týká věnců pana prezidenta, bylo zjištěno, že je dodržovaná
předepsaná velikost 120 cm.

<p>

<i>Úřad předsednictva vlády ministerstvu vnitřního obchodu</i><p>

<p>

Věc: jednotná úprava věnců při státních pohřbech.

<p>
Při příležitosti uspořádání státních pohřbů nebo pohřbů na státní
útraty vyskytuje se pravidelně otázka, jakým způsobem má býti upraven
věnec ústavních činitelů, jako prezidenta republiky, předsedy
Národního shromáždění, předsedy vlády, ministrů apod. Stává se totíž
velice často, že při pohřbech význačných osobností, vedle oficiálních
květinových darů jsou pokládány věnce různých institucí, spolků i
jednotlivců, které svými rozměry nápadně přesahují květinové dary
oficiálních činitelů.

<p>

Úřadu předsednictva vlády byl předložen návrh vrch. ředitele
Pohřebního ústavu hlav. města Prahy, podle kterého by měly býti pro
květinové příležitosti vypracovány směrnice, které by vymezily
velikost jednotlivých věnců podle celostátního významu dárců.

<p>

Doporučuje se stanoviti tyto rozměry pro věnce

<p>

a) prezident republiky -- 120 cm,<br>
b) Národní shromáždění a vláda -- 100 cm,<br>
c) ministerstvo a vládní úřady -- 80 cm,<br>
d) ostatní korporace a jednotlivci -- 70 cm.<br>

<p>
Tento návrh byl úřadem předsednictva vlády předložen k posouzení
ministerstvu školství a osvěty, informací, vnitra, financí, vnitřního
obchodu a nejvyššímu účetnímu kontrolnímu úřadu.

<p>

Pro předložený návrch zásadně vyslovil se nejvyšší účetní kontrolní
úřad, ministerstvo vnitra, informací, školství a osvěty a
financí. Ministerstvo vnitřního ochodu sdělilo, že nepokládá řešení
otázky velikosti věnce při státních pohřbech za nutné.


<p>
S ohledem na jednotnou úpravu této delikátní otázky, případně úsporu
na položce úřední a kancelářské potřeby, z níž se náklady na věnce a
květinové dary uhrazují, doporučuje úřad předsednictva vlády, aby
ministerstvo vnitřního obchodu upozornilo příslušnou hodpodářskou
skupinu, aby společenstvům, případně jednotlivým obchodníkům
doporučilo, aby ve všech případech, kdy budou oficiálně pokládány
květinové dary, byly zachovány rozměry věnců podle výše uvedeného
návrhu.

<p>
<i>Ze sborníku: Pod pokličkou, malá čítanka zajímavostí až kuriozit z
archívů ÚV KSČ a Kanceláře prezidnta republiky. Sestavil Ota Kodym.</i>


