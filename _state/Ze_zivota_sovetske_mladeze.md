---
title: Ze života sovětské mládeže
autor: Vladimír Till
vydal: SPN, Praha, 1952
---

_"Doslova jako květy kouzelného sadu rozkvétají schopnosti a talenty dětí pod sluncem stalinské péče", napsal A. A. Ždanov v upřímném nadšení nad krásnou sovětskou mládeží, veselými, hravými a nebojácnými hochy a děvčaty s rudými pionýrskými šátky a uvědomělými, pracovitými a odvážnými členy leninského Komsomolu. Všude, kam tato nová mládež přichází, přináší pod svými prapory smích a radost, horečnou činnost a bojovný elán. Tato mládež stavěla Dněprogres. Tito mladí hoši a dívky hájili Stalingrad a útočili na Berlín. A dnes opět oni stojí v předních řadách budovatelů gigantických přehrad a průplavů na velikých ruských řekách, dnes opět oni podmaňují si přírodu a objevují nové světy.
Děti Vladimíra Iljiče Lenina! Mládež Josefa Vissarionoviče Stalina! Mladí muži a ženy, zakládající na jedné šestině světa komunismus!
Mladá generace Země sovětů jde vpřed krokem pevným a jistým. Jde, neohlížejíc se do minulosti, k velikým a krásným cílům, které jí ukázala komunistická strana, ke kterým ji vede milovaný Stalin.
S jeho jménem jsou spojeny všechny její úspěchy.
S jeho jménem, pod jeho prapory, čeká na ni, mladou generaci komunistického zítřku, plodný, tvůrčí a radostný život svobodných a statečných lidí._
